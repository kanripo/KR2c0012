# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.809581
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷五十一
<pb:KR2c0012_WYG_051-1a>¶
欽定四庫全書¶
平定準噶爾方略前編卷五十一¶
　　　乾隆十三年春正月癸夘¶
　申飭署青州將軍三達色¶
　上諭軍機大臣等曰前因安挿青州之厄魯特博羅¶
　　特等脱逃該將軍及副都統等不行奏報業已𫝊¶
　　㫖申飭及差侍衛賽音圖理藩院郎中善泰前往¶
　　㑹同三達色將已經拿獲之博羅特等五人審訊¶
<pb:KR2c0012_WYG_051-1b>¶
　　正法賽音圖等復命回京三達色並不將辦理之¶
　　處奏聞又經降㫖詢問而三達色於接到朕㫖之¶
　　後仍不過陳奏謝恩無一語及前事竟若置身事¶
　　外者三達色著傳㫖嚴行申飭¶
　　　己酉¶
　　　議定喀爾喀四部落運送軍營米石事宜¶
　　　先是副都統保徳奏言軍營米石交商運送糜¶
　　　費甚多不若令喀爾喀四部落毎部落派駝五¶
<pb:KR2c0012_WYG_051-2a>¶
　　　百隻四部落共派駝二千隻每駝給製造鞍屉¶
　　　等銀三兩派兵一名管駝五隻賞給銀三兩派¶
　　　章京一員管駝五十隻賞給銀六兩毎部落派¶
　　　圖薩拉克齊二員毎員各賞給銀十二兩由歸¶
　　　化城運至軍營計駝二千隻毎年運米四千石¶
　　　其運費較之交商運辦僅需十分之一而於䝉¶
　　　古人等亦為有益經軍機大臣等請¶
　㫖交額駙策凌詳細酌議到日再行定議尋額駙策¶
<pb:KR2c0012_WYG_051-2b>¶
　　　凌議奏喀爾喀四部落均情願出駝運米其酌¶
　　　派官兵賞給銀兩事宜應如保徳所請辦理再¶
　　　查鄂爾昆塔米爾二城倉内現貯米五萬八千¶
　　　餘石大麥二萬四千三百餘石小麥九十餘石¶
　　　軍營毎年支放官兵需米八千石大麥九百五¶
　　　十餘石小麥九十餘石現在米石足敷六年之¶
　　　用若毎年再運米四千石加之本處所産大麥¶
　　　小麥積久存貯恐致霉爛請於此一二年内驗¶
<pb:KR2c0012_WYG_051-3a>¶
　　　其米色改變者照數支放將好米加𦂳收貯仍¶
　　　照從前原議足敷二三年食用應請於庚午年¶
　　　起令四部落照新定之例派駝運米至軍營米¶
　　　石請嗣後祗支給内地官兵其喀爾喀䝉古仍¶
　　　請給與羊價銀兩奏入得¶
　㫖軍機大臣等議奏尋議查從前喀爾喀兵丁原無¶
　　　給米之例止給與羊價銀兩自乾隆六年始議¶
　　　以毎月給銀一兩五錢米一斛現據額駙策凌¶
<pb:KR2c0012_WYG_051-3b>¶
　　　以䝉古素不食米給與羊價實屬妥便為請但¶
　　　軍營存貯米麥甚多現在緑旗兵丁又經裁汰¶
　　　計毎年支放無幾必致積久霉爛應將喀爾喀¶
　　　兵丁仍照舊支放米石又查軍營搭放米麥毎¶
　　　年給米三百零六日大麥四十八日小麥六日¶
　　　今大麥一項現存二萬四千三百石有竒若將¶
　　　米麥酌量均搭現存數目足支内地官兵十年¶
　　　喀爾喀兵丁八年食用今酌議給放喀爾喀兵¶
<pb:KR2c0012_WYG_051-4a>¶
　　　丁米麥至乙亥年停其給放全給羊價銀兩其¶
　　　内地官兵米麥亦俟給放至乙亥年令額駙策¶
　　　凌奏¶
　聞以丙子年為始照依現在所議支給派出喀爾喀¶
　　　四部落官兵運送米石交與軍營存貯再查軍¶
　　　營羊價毎隻給銀五錢後因價昻陸續自七錢¶
　　　增至一兩今大兵盡撤羊價平減應毎隻仍給¶
　　　銀七錢毎月總給銀二兩一錢奏入¶
<pb:KR2c0012_WYG_051-4b>¶
　上從之¶
　　　甲寅¶
　命議處原任青州將軍額爾圖等¶
　　　軍機大臣等奏言臣等遵¶
　㫖詢問額爾圖據稱博羅特等六人脱逃理應即行¶
　　　奏¶
　聞後因博山縣擒獲五人惟達什哈一人未獲欲俟¶
　　　審明具¶
<pb:KR2c0012_WYG_051-5a>¶
　　奏因母病故移交署將軍三達色辦理似此緊要¶
　　　事件又係任内經手辦理並不奏¶
　聞實屬罪無可辭請交部議處奏入得¶
　㫖自青州脱逃之厄魯特達什哈等六人俱係逆賊¶
　　理應一面嚴緝一面奏聞乃額爾圖等竟視若尋¶
　　常逃犯不行具奏甚屬疎忽及移交三達色後祇¶
　　將錢糧咨請部示更屬舛謬額爾圖三達色著一¶
　　併交部察議¶
<pb:KR2c0012_WYG_051-5b>¶
　　　二月癸亥¶
　　　安西提督李繩武奏報進¶
　　貢夷使唵集等入境¶
　　　丁丑¶
　恩准夷使誤帶牲畜於哈宻售賣¶
　上諭軍機大臣等曰安西提督李䋲武奏夷使唵集¶
　　等到卡多帶牲畜欲在鳥克圖行走責以違例據¶
　　稱上年瑪木特回時並未傳諭此番初來實不知¶
<pb:KR2c0012_WYG_051-6a>¶
　　定例所有帶來瘦乏牲畜懇在哈宻變價次日仍¶
　　由東大坂過山㸔其情形尚屬恭順著照上次加¶
　　恩之例准其將所帶牲畜變價但須曉以與例不¶
　　符姑因瑪木特未經告知致爾等誤帶此次暫准¶
　　貨售乃係格外加恩明白宣示著𫝊諭李繩武一¶
　　面辦理一面奏聞¶
　　　三月乙酉朔¶
　飭禁夷人擅入卡倫¶
<pb:KR2c0012_WYG_051-6b>¶
　　　署定邊副將軍㕘贊大臣塔爾瑪善奏言本年¶
　　　正月二十九日在格濟格臺站地方拿獲準噶¶
　　　爾扎&KR0114;等五人訊係入卡探親經侍衛達永阿¶
　　　曉諭發回並未申報管臺大臣除將該侍衛嚴¶
　　　飭外臣隨𫝊諭各卡嗣後有似此探親者著即¶
　　　解烏里雅蘇台㕘贊大臣令將緣由報知將軍¶
　　　應如何辦理之處遵照辦理奏入得¶
　㫖準噶爾雖現在和好然從前並無准其人衆入卡¶
<pb:KR2c0012_WYG_051-7a>¶
　　探親之議今次被獲之人從寛發回須令伊等知¶
　　係格外恩典嗣後務將部衆嚴加約束毋得視為¶
　　故常違議滋事俟夷使來時將此曉諭知之¶
　　　丙戌¶
　訓飭侍郎玉保等¶
　上諭軍機大臣等曰據玉保奏稱準噶爾夷使知藏¶
　　内有出痘之人甚屬畏懼乞將護送官兵俱行離¶
　　逺居住又往大小寺内時令伊等自行守門不使¶
<pb:KR2c0012_WYG_051-7b>¶
　　官兵同入等語準噶爾人素行狡詐其欲令我官¶
　　兵逺離未必無言語離間之事由此觀之其詭譎¶
　　伎倆尚未盡革自應以理曉諭使之折服且我兵¶
　　既已出痘豈有復出之理玉保等不即以此言駁¶
　　詰乃遽令護送官兵移令逺住辦理甚屬姑息著¶
　　將此傳諭玉保等知之¶
　　　辛夘¶
　　　侍郎玉保奏報熬茶夷使瑪木特等自藏起程¶
<pb:KR2c0012_WYG_051-8a>¶
　　　還部¶
　　　癸夘¶
　命索拜等留心防範西藏事宜¶
　上諭軍機大臣等曰據索拜等奏稱因前藏有出痘¶
　　之人達賴喇嘛坐禪静養郡王朱爾默特那木扎¶
　　爾避往里定地方等語從前達賴喇嘛已經圓寂¶
　　伊屬下噶卜倫等隠匿不報詭稱避人坐禪以致¶
　　藏内滋事準噶爾乗間擾亂今藏内出痘達賴喇¶
<pb:KR2c0012_WYG_051-8b>¶
　　嘛雖應暫避但恐伊屬下之人復蹈前轍或有事¶
　　故不以實告亦未可定此事大有闗係不可不用¶
　　心覺察況準噶爾熬茶之事尚未完竣伊等見達¶
　　賴喇嘛避人静養或不能無猜疑生事之處更當¶
　　嚴宻防範著傳諭索拜傅清等令其留心體訪加¶
　　意防維即準噶爾人等已經回巢亦不可稍有怠¶
　　忽¶
　命駐藏副都統傅清回京¶
<pb:KR2c0012_WYG_051-9a>¶
　上諭軍機大臣等曰近日準噶爾熬茶之事將畢傅¶
　　清著即馳驛來京其藏内事務交與索拜辦理如¶
　　索拜已經起程傅清仍留藏辦事俟另派員更換¶
　　　夏四月戊午¶
　　　停止夷使筵宴¶
　　　軍機大臣等奏言從前夷使到京俱䝉¶
　恩賜筵宴今據護送夷使員外郎甘布等報稱準噶¶
　　　爾夷使唵集等於本月初六日進京現遇¶
<pb:KR2c0012_WYG_051-9b>¶
　孝賢皇后大事距百日之期尚逺應請將筵宴之處¶
　　　停止至夷使唵集等仰覲¶
　天顔之日一切禮儀照例辦理其齊集大臣侍衛等¶
　　　著仍穿素服奏入¶
　上從之¶
　　　己未¶
　　　準噶爾使臣唵集等到京進表請¶
　安並貢方物¶
<pb:KR2c0012_WYG_051-10a>¶
　　　準噶爾台吉策妄多爾濟那木扎爾謹奏¶
　大皇帝陛下去嵗奏請念經一事䝉¶
　大皇帝隆恩俯准又諭我念經人等寜少毋多并令¶
　　　於哈濟爾地方貿易以銀易貨懼忭無極從前¶
　　　在土伯特處延請墨爾根喇嘛大半物故現存¶
　　　者皆已年邁思歸故土准於何路行走酌量派¶
　　　人送往以期推廣黄教安慰生靈伏祈¶
　大皇帝睿鑒未盡之言令唵集等口奏恭進馬二匹¶
<pb:KR2c0012_WYG_051-10b>¶
　　　玉椀二隻貂皮四十一張奏入報¶
　聞¶
　　　庚申¶
　命副都統拉布敦赴藏¶
　上諭内閣曰駐藏副都統傅清已降㫖令其來京其¶
　　員缺著副都統拉布敦前往更替即速整裝赴藏¶
　　不必帶領換班官兵俟下次派出換班大臣時再¶
　　照例帶領前往¶
<pb:KR2c0012_WYG_051-11a>¶
　　　壬戌¶
　命議敘緝獲逃人之扎薩克頭等台吉達什丕勒等¶
　　　軍機大臣等奏言額駙策凌奏喀爾喀頭等台¶
　　　吉達什丕勒嚴飭伊屬將青州脱逃之厄魯特¶
　　　達什哈留心擒獲甚屬可嘉應請將達什丕勒¶
　　　紀錄二次其可否賞給戴翎之處出自¶
　皇上天恩四等台吉孟克遵奉訪查於布拉罕地方¶
　　　將達什哈拏獲亦屬可嘉應請照額駙策凌所¶
<pb:KR2c0012_WYG_051-11b>¶
　　　奏賞給粧緞一疋官用緞一疋布四疋外仍令¶
　　　加賞一分兵丁齊巴克等四人亦請照所奏各¶
　　　賞給布四疋外再加賞官用緞各一疋以示鼓¶
　　　勵奏入得¶
　㫖達什丕勒著戴翎再著賞粧緞二疋官用緞二疋¶
　　餘依議又¶
　諭内閣曰厄魯特達什哈自青州脱逃直至喀爾喀¶
　　游牧布拉罕地方其所經由内地甚逺沿途州縣¶
<pb:KR2c0012_WYG_051-12a>¶
　　安設里甲原為稽察不肖匪類今以面生䝉古任¶
　　其潜逃竟漫無覺察則山東直𨽻等處地方官員¶
　　平日因循茍且雖有緝拏奸匪之責並不實力奉¶
　　行可知達什哈俟拏解到京其由何路經行出口¶
　　之處交軍機大臣審明後即行正法外其沿途地¶
　　方官員俱著查明議處尋額駙策凌將達什哈解¶
　　　到軍機大臣等遵¶
　㫖審訊奏言臣等訊問達什哈脱逃情由據稱因不¶
<pb:KR2c0012_WYG_051-12b>¶
　　　能受青州炎熱欲逃往喀爾喀餬口亦並無一¶
　　　人主使再脱逃時係由青州往西北邉墻闕處¶
　　　出口實不知經由内地地名等語查達什哈雖¶
　　　因不耐炎熱起意脱逃但伊係準噶爾賊人前¶
　　　從邉上被獲時即應正法因其投誠前來¶
　皇上加恩安挿青州乃伊不思感戴輒行逃回惟甚¶
　　　可惡應請將達什哈交刑部即行正法再達什¶
　　　哈雖供稱由青州往西北邊墻闕處出口實不¶
<pb:KR2c0012_WYG_051-13a>¶
　　　知内地地名但青州西北係山東直𨽻山西之¶
　　　地達什哈乃面生䝉古地方官尚不能拏獲則¶
　　　平日怠惰不以緝匪為事可知應令該督撫查¶
　　　㕘以為承緝不力者戒奏入得¶
　㫖達什哈著即處斬其逃走經由地方不行查拏官¶
　　員均應議處但既未供明内地路逕若將三省官¶
　　員通行議處未免株累其地方官查議之處著加¶
　　恩寛免至直隸山東山西三省督撫按察使捕盗¶
<pb:KR2c0012_WYG_051-13b>¶
　　同知通判等平素漫不留心著交部察議¶
　　　癸亥¶
　　　安西提督李䋲武奏報貿易夷人賚木瑚里等¶
　　　入境¶
　　　甲子¶
　　　傳¶
　諭準噶爾使臣唵集¶
　　　軍機大臣等奏言本年三月内據署定邊副將¶
<pb:KR2c0012_WYG_051-14a>¶
　　　軍㕘贊大臣塔爾瑪善奏準噶爾烏梁海扎卜¶
　　　等五人擅入額爾遜卡倫探親經卡倫侍衛等¶
　　　曉諭回巢奉¶
　㫖令將此事於夷使來時明白諭知今夷使來京應¶
　　　遵¶
　㫖曉諭令其歸告台吉務將此等烏梁海嚴加約束¶
　　　不致日後滋生事端以成永久和好之道隨交¶
　　　尚書臣海望等傳諭來使唵集據唵集等禀稱¶
<pb:KR2c0012_WYG_051-14b>¶
　　　此等烏梁海所住之處離我台吉處甚逺不能¶
　　　知悉乞將伊等名姓何人屬下擅入何處卡倫¶
　　　之處明白開載交與我等歸告我台吉嚴加懲¶
　　　治以靖邊界奏入報¶
　聞¶
　　　乙丑¶
　　　準噶爾使臣唵集等入¶
　覲¶
<pb:KR2c0012_WYG_051-15a>¶
　命賞策妄多爾濟那木扎爾粧緞蟒緞漳絨及玻璃¶
　　　磁器等如例¶
　　　丙寅¶
　賜準噶爾使臣唵集等緞布銀兩冠服有差¶
　　　丁夘¶
　　　議定準噶爾肅州貿易人數年分¶
　　　軍機大臣等奏言定例準噶爾來京貿易之年¶
　　　不過二百人肅州貿易之年不過百人嗣因人¶
<pb:KR2c0012_WYG_051-15b>¶
　　　京途逺䝉¶
　恩准其前赴肅州並准兩年中貿易一次人數仍以¶
　　　百人為率今來使唵集等又奏懇肅州貿易人¶
　　　數不敷乞¶
　恩准加增一百名毎年來肅貿易一次臣等酌議肅¶
　　　州貿易准加增百人照進京貿易人數其所請¶
　　　毎年貿易一次之處應不准行奏入¶
　上從之¶
<pb:KR2c0012_WYG_051-16a>¶
　　　辛未¶
　賜準噶爾台吉策妄多爾濟那木扎爾勅書¶
　　　奉¶
天承運¶
　皇帝詔曰覽奏知爾感激朕恩言詞恭順朕甚嘉之¶
　　其欲將年老喇嘛請派人送歸土伯特從前並無¶
　　此議且喇嘛髙年熟於經典何故轉欲送回彼出¶
　　家之人隨處安身又豈必定回原處即如來京喇¶
<pb:KR2c0012_WYG_051-16b>¶
　　嘛亦從無送歸土伯特者此事不便准行再來使¶
　　懇請另發喇嘛扶助黄教佛之一道惟在誠心不¶
　　闗念經之人從前爾父屢次奏請朕已明白開𨗳¶
　　未經准行爾當稔悉不必固請也再請肅州貿易¶
　　人數加增一百名毎年貿易一次此事議有定例¶
　　不得更張姑允所請肅州貿易人數准作二百名¶
　　仍於兩年中前赴肅州貿易一次爾宜恪遵前規¶
　　克修和好以圖永受朕恩特降勅令來使齎回隨¶
<pb:KR2c0012_WYG_051-17a>¶
　　勅賜各色緞十端加賞粧緞蟒緞各八端玻璃琺¶
　　瑯磁器十八事¶
　　　丁丑¶
　　　準噶爾使臣唵集等自京起程還部¶
　　　五月丙戌¶
　命蠲免那克舒番子己巳年應徴錢糧¶
　上諭内閣曰據索拜奏稱護送夷使進藏熬茶之官¶
　　兵經過那克舒番子游牧將番子所備馬牛用過¶
<pb:KR2c0012_WYG_051-17b>¶
　　五百有餘又派番子在喀喇烏蘇以北安置臺站¶
　　八處此係番子感激國家隆恩急公報効甚可嘉¶
　　予著加恩將該處己巳年應徴錢糧盡行寛免以¶
　　示體䘏¶
　申諭準噶爾人不得擅請入藏¶
　上諭軍機大臣等曰準噶爾人狡詐難信從前拉藏¶
　　汗時進藏為亂至今衆喇嘛及唐古忒人懐疑懼¶
　　即其來至藏地供給一應所需雖俱施恩賞給價¶
<pb:KR2c0012_WYG_051-18a>¶
　　值銀兩而唐古忒人等尚不無滋擾之處若聴其¶
　　時常往來日久必致滋事近據朱爾默特那木扎¶
　　爾告知索拜等以伊等時來藏内非土伯特有益¶
　　之事其言不為無見近時兩次准令進藏熬茶者¶
　　特因噶爾丹策零為伊父䇿妄阿喇布坦及策妄¶
　　多爾濟那木扎爾為伊父噶爾丹策零之故伊既¶
　　為父諄諄奏請不便過為拒絶是以加恩允准嗣¶
　　後準噶爾人其有非此等事奏請入藏者應令嚴¶
<pb:KR2c0012_WYG_051-18b>¶
　　行拒絶斷不准行可將此㫖傳諭索拜等令其轉¶
　　諭朱爾默特那木扎爾並達賴喇嘛知之¶
　恩賞郡王朱爾默特那木扎爾等緞疋有差¶
　上諭軍機大臣等曰此次夷使進藏熬茶所有賞賚¶
　　及供給各項雖係動公備辦而郡王朱爾默特那¶
　　木扎爾感激朕恩凡事能體伊父報効誠心妥協¶
　　辦理甚屬可嘉著加恩賞蟒緞二端大緞四端噶¶
　　&KR0114;倫公班第達等襄助辦公並無貽悮亦著加恩¶
<pb:KR2c0012_WYG_051-19a>¶
　　賞公班第達蟒緞一端大緞二端其噶卜倫扎薩¶
　　克頭等台吉策零旺扎爾及色玉特塞卜騰布隆¶
　　燦扎薩克頭等台吉旺對等俱著賞大緞各一端¶
　　官用緞各二端逮綳達什達爾扎及章禄占巴阿¶
　　蘭巴奈巴克扎奈等俱著賞大緞各一端官用緞¶
　　各一端以示奬勵¶
　　　癸巳¶
　命停派㕘贊大臣往閲喀爾喀軍裝¶
<pb:KR2c0012_WYG_051-19b>¶
　　　定邊副將軍額駙策凌奏言貝勒旺扎爾數旗¶
　　　本年有放賑之事其查閲軍裝請仍照上年所¶
　　　奏交與副將軍及盟長等令其在各游牧處查¶
　　　㸔㕘贊大臣暫停派往奏入¶
　上從之¶
　命減派喀爾喀防秋兵¶
　　　定邊副將軍額駙策凌奏言現在軍營無事所¶
　　　有調派防秋之喀爾喀兵二千名儘足策應其¶
<pb:KR2c0012_WYG_051-20a>¶
　　　去嵗奏請暫減之一千名嗣後無庸撥派倘遇¶
　　　有調取之時一面奏¶
　聞一面調取奏入¶
　上從之¶
　　　議定四部落備辦十八臺站毎年需用牲畜¶
　　　先是軍機大臣等奏言喀爾喀十八臺站毎年¶
　　　抵補馬匹及備用羊隻歴由官備牲畜内領給¶
　　　今據額駙策凌酌令四部落照數捐備係由伊¶
<pb:KR2c0012_WYG_051-20b>¶
　　　等感激¶
　聖恩情願輸將似應照依所請但臣等仰體¶
　皇上體恤䝉古¶
　聖心請交與軍營將軍大臣㑹同喀爾喀副將軍等¶
　　　令其將所需牲畜或從内厰酌解交與牧放孶¶
　　　生毎年填補其如何辦理於喀爾喀人毫無擾¶
　　　累之處妥議具奏到日另行定議尋額駙策凌¶
　　　等奏稱據副將軍親王額林沁多爾濟等公同¶
<pb:KR2c0012_WYG_051-21a>¶
　　　呈懇轉奏喀爾喀地方安臺防守原為保䕶伊¶
　　　等地方起見况䝉¶
　聖恩賞給駐兵錢糧而所需牲畜為數無幾若復從¶
　　　牧厰内撥用於心實有不安等語臣等㸔其懇¶
　　　請出於至誠嗣後十八臺站需用馬匹羊隻應¶
　　　由喀爾喀四部落照數捐備奏入¶
　上從之¶
　　　己亥¶
<pb:KR2c0012_WYG_051-21b>¶
　　　議定準噶爾投誠人等改發京口安插事宜¶
　　　軍機大臣等奏言向例携眷來降之厄魯特發¶
　　　往寜古塔安挿單身來降之厄魯特發往江寜¶
　　　杭州青州天津等處安插今據安西提督李䋲¶
　　　武解到投誠之厄魯特尼瑪等眷屬十二口應¶
　　　照例遞送寜古塔安插外其與尼瑪同來之單¶
　　　身厄魯特策凌孟克特穆爾巴雅爾們都等四¶
　　　人若仍照例遞送江寜等處其地人已過多應¶
<pb:KR2c0012_WYG_051-22a>¶
　　　請將策凌等改發京口安插放為額外披甲給¶
　　　與錢糧半分無庸另給娶妻銀兩並將立産銀¶
　　　兩減半支給此係初次安挿之人應交該將軍¶
　　　用心收管並派賢能官員將伊等賞給銀兩置¶
　　　立房地妥協料理嗣後單身來投之厄魯特即¶
　　　照此次辦理發往京口安插奏入¶
　上從之¶
　　　癸夘¶
<pb:KR2c0012_WYG_051-22b>¶
　恩准夷人疲乏牛羊於哈宻售賣¶
　　　安西提督李䋲武奏言此次貿易夷目賚木瑚¶
　　　里等所帶牲畜較之上届加倍肅州牧厰既狹¶
　　　小難容現諭該夷於山北有水草處暫留牧放¶
　　　俟稍有臕力再分起趕行其疲乏牲畜約有萬¶
　　　餘窮夷懇求變賣勢難堅拒但哈宻地處極邊¶
　　　自減防之後商民亦屬寥寥若仍令其趕赴肅¶
　　　州途中難保存活臣仍專差逰擊閆相師等設¶
<pb:KR2c0012_WYG_051-23a>¶
　　　法售變俾不致於周章奏入得¶
　㫖軍機大臣等議奏尋議準噶爾赴肅貿易定有章¶
　　　程所帶牛羊從無在哈宻變賣之例但向來夷¶
　　　使貿易之年及請¶
　安奏事之便多有㩦帶牛羊至哈宻求售提臣等據¶
　　　情具¶
　　奏屢奉¶
　恩㫖允准此次所帶牲畜既倍於上年其疲乏牛羊¶
<pb:KR2c0012_WYG_051-23b>¶
　　　應仰體¶
　皇上懐柔逺人之意酌量於哈宻地方設借售賣仍¶
　　　申明成例令其不得視為故常有違定議奏入¶
　上從之¶
　　　丁未¶
　　　議定分别安插投誠人等事宜¶
　　　安西提督李䋲武奏言此次投誠之阿濟巴勒¶
　　　第呢雅斯等二人查明係額敏和倬部落之人¶
<pb:KR2c0012_WYG_051-24a>¶
　　　昔年被擄今私自逃回雖有被獲復逃情節但¶
　　　遣之不去哀懇迫切情似可憫可否收留請¶
　㫖定奪奏入得¶
　㫖軍機大臣等議奏尋議收留準噶爾投誠人等屢¶
　　　奉¶
　諭㫖令該提等酌量情形分别辦理今阿濟巴勒第¶
　　　等既係額敏和卓所屬此次逃回雖經被獲復¶
　　　逃尚無追逐縱跡且哀懇情迫自應通融酌辦¶
<pb:KR2c0012_WYG_051-24b>¶
　　　阿濟巴勒第現有弟兄可認應如所奏交與該¶
　　　扎薩克安插令其完聚其呢雅斯一名應照臣¶
　　　等奏定新例解往京口安插嗣後仍令該提等¶
　　　遵照原奉¶
　諭㫖不得概行收留如果情詞迫切萬難拒回再行¶
　　　請¶
　㫖定奪務宜審度情形隨時酌量辦理奏入¶
　上從之¶
<pb:KR2c0012_WYG_051-25a>¶
　　　六月壬申¶
　命青海扎薩克公衮秦扎卜巡視卡倫¶
　　　辦理青海事務副都統銜衆佛保奏言青海地¶
　　　方巡視額色勒金柴達木兩路卡倫奉¶
　㫖派出王策凌喇卜坦等十人輪班巡察今策凌喇¶
　　　卜坦病故據扎薩克輔國公衮秦扎卜前至西¶
　　　寜告稱我䝉¶
　聖主隆恩自㓜承襲公爵去年前赴木蘭瞻仰¶
<pb:KR2c0012_WYG_051-25b>¶
　天顔賞給孔雀翎令在¶
　　乾清門行走受¶
　恩深重無出力報効之處今策凌喇卜坦病故其巡¶
　　　視卡倫之缺懇求¶
　　奏明令我在巡察卡倫處行走以圖報効奏入¶
　上從之¶
　　　丙子¶
　命加後藏尚卓特巴濟隆羅卜藏策旺達爾汗號封¶
<pb:KR2c0012_WYG_051-26a>¶
　　　巴勒桑策凌為頭等台吉¶
　　　駐藏提督索拜奏言郡王朱爾默特那木扎爾¶
　　　告稱後藏之尚卓特巴濟隆羅卜藏策旺事奉¶
　　　班禪額爾得尼極為敬慎祈賜名號原任公那¶
　　　木扎勒塞卜騰之子巴勒桑策凌祈賞爵秩以¶
　　　示優奬此皆伊父頗羅鼐心内未了之事乞轉¶
　　　奏施¶
　恩奏入得¶
<pb:KR2c0012_WYG_051-26b>¶
　㫖尚卓特巴濟隆羅卜藏策旺感激朕恩凡事辦理¶
　　妥協殊屬可嘉著加恩錫以達爾汗號巴勒桑策¶
　　凌亦著加恩封為頭等台吉嗣後當益加奮勉永¶
　　受朕恩¶
　　　秋閏七月乙亥¶
　命加恩準噶爾脱回護軍官長保等¶
　上諭軍機大臣等曰由準噶爾脱回之護軍官長保¶
　　著授為藍翎侍衛在粘杆處行走右衛前鋒伊凌¶
<pb:KR2c0012_WYG_051-27a>¶
　　阿發回右衛或在前鋒或在領催上行走遇有驍¶
　　騎校缺出即行補授毎人著加恩賞銀二十兩¶
　　　八月辛夘¶
　訓諭駐藏提督索拜等防範藏地事宜¶
　上諭軍機大臣等曰據索拜奏稱阿哈雅克卡倫人¶
　　報稱碩翁土庫爾等處見有千餘人蹤跡準夷如¶
　　來必由此路是以與朱爾默特那木扎爾商酌遣¶
　　台吉旺對等前赴喀喇烏蘇等處整兵預備又將¶
<pb:KR2c0012_WYG_051-27b>¶
　　喀喇烏蘇及達穆各處番子游牧辦理移駐等語¶
　　朕思準夷此數年來往返遣使交易甚屬恭順理¶
　　應無事伊等如此辦理不免恇怯但準夷素行狡¶
　　詐常有覬覦西藏之意再昨嵗進藏熬茶訪得用¶
　　兵金川之信意以我國正值征𠞰金川藏地未必¶
　　防範前來騷動亦未可定事之真偽雖未明白不¶
　　可不為預備著傳諭索拜如果賊信確實駐藏兵¶
　　丁僅止五百朕已另為籌辦此時拉布敦約略將¶
<pb:KR2c0012_WYG_051-28a>¶
　　到伊等惟護守達賴喇嘛班禪額爾徳尼移至打¶
　　箭爐等處駐劄不必以身係滿洲帶兵進𠞰致達¶
　　賴喇嘛等稍有疎忽自取罪戾但移駐達賴喇嘛¶
　　等亦不得輕舉妄動務須體察情形相機辦理此¶
　　皆不過先事預籌之策若論索拜此奏不特情節¶
　　未明且有自相矛盾之處即如所稱有竈五十餘¶
　　處竈止五十餘則與千人蹤跡不符又因有霜霧¶
　　不識去向彼時即有霜霧豈有不能尋蹤而得之¶
<pb:KR2c0012_WYG_051-28b>¶
　　理再伊等遽將附近番子移駐亦覺張皇失措此¶
　　事如不確實令準夷聞之反生疑惑大有闗係此¶
　　時自當更得確信著索拜星速奏聞辦理¶
　　　甲辰¶
　　　傳¶
　㫖申飭駐藏提督索拜等¶
　上諭軍機大臣等曰據索拜奏郡王朱爾默特那木¶
　　扎爾告稱遣往查㸔蹤跡之宰桑等回報至碩翁¶
<pb:KR2c0012_WYG_051-29a>¶
　　土庫爾地方分路尋查並無準夷來往止有往東¶
　　北行走蹤跡或係截路唐古忒賊人亦未可知等¶
　　語前經索拜具奏朕即以此事可疑伊等辦理造¶
　　次令其作速確查明晰今果屬虚無索拜辦理藏¶
　　務凡事宜斟酌情形詳慎妥協始能安輯地方今¶
　　偶聞一語並未確査遽行整兵防備並令番子移¶
　　駐游牧使準夷聞之反生疑惑冒昩張皇至此已¶
　　極索拜曾經駐藏因係熟悉彼處情形之人準夷¶
<pb:KR2c0012_WYG_051-29b>¶
　　赴藏熬茶令其前往協同料理似此毫無主見舉¶
　　動失措實非朕所意料著傳㫖嚴行申飭現在藏¶
　　地既無事端所備兵丁應即撤回移駐番子仍令¶
　　回至原地加意撫綏安慰不得仍拘泥前奏揺惑¶
　　衆心並著傳諭郡王朱爾默特那木扎爾朕念伊¶
　　父頗羅鼐奮勉効力施恩令其襲爵辦事想伊屬¶
　　下人以伊年㓜甫襲王爵未經更事未必如伊父¶
　　時盡心出力此時正宜用心收服舊日任事之人¶
<pb:KR2c0012_WYG_051-30a>¶
　　協同助理始於地方有益即如此事雖因卡倫人¶
　　等冒昧具報亦由伊所遣人員不能詳細妥協所¶
　　致嗣後務宜效法伊父約束人衆安輯地方一切¶
　　㑹同駐藏大臣等詳慎辦理¶
　　　辛亥¶
　　　議定軍臺巡輯匪竊事宜¶
　　　軍機大臣等奏言前因各臺站有被竊牲畜之¶
　　　事屢經傳諭各扎薩克等加意嚴緝乃因循廢¶
<pb:KR2c0012_WYG_051-30b>¶
　　　弛並不約束所屬現據軍臺總管輝色報稱二¶
　　　十三臺復有被竊馬匹匪賊及兵丁追趕轉恃¶
　　　强奪去衣服并所騎馬匹不法已極應行令額¶
　　　駙策凌飭交二十三臺附近扎薩克等嚴查務¶
　　　將賊人拏獲治罪其此後作何巡查清除賊盗¶
　　　及將該扎薩克等定以處分之處仍令詳議具¶
　　　奏並令理藩院通行傳諭軍臺附近居住之扎¶
　　　薩克等各將所屬嚴行約束毋得為匪生事奏¶
<pb:KR2c0012_WYG_051-31a>¶
　　　入¶
　上從之¶
　　　九月壬子朔¶
　命駐防哈宻總兵官三年更代¶
　　　甘肅巡撫黄廷桂奏言駐防哈宻總兵官王能¶
　　　愛於本年四月内二年期滿例應更換因夷使¶
　　　往來正資熟手料理是以未經請¶
　㫖更換今夷使陸續回巢王能愛例應回任應否照¶
<pb:KR2c0012_WYG_051-31b>¶
　　　原議於安西甘凉肅各標内揀選副將一員抑¶
　　　或仍派總兵駐劄奏入得¶
　㫖軍機大臣等議奏尋議哈宻為西陲要地實全陜¶
　　　藩籬夷使往來所必經防範宜加嚴宻必得大¶
　　　員駐防方足以資彈壓查從前副將瑚寳駐防¶
　　　之時已䝉¶
　特恩加總兵銜嗣瑚寳丁憂奉¶
　㫖特派總兵官王能愛前往嗣後不必仍派副將應¶
<pb:KR2c0012_WYG_051-32a>¶
　　　請於才具幹練之總兵官内請¶
　㫖派往且二年更換為期太速現在貿易夷使尚未¶
　　　回巢正資熟手料理應令該撫俟王能愛於明¶
　　　嵗三年期滿之後再行請¶
　㫖更換奏入¶
　上從之¶
　　　己未¶
　命侍衛穆克登額薩布喀善為軍營㕘贊大臣調塔¶
<pb:KR2c0012_WYG_051-32b>¶
　　　爾瑪善努三來京¶
　上諭軍機大臣等曰現在金川用兵北路軍營無事¶
　　侍衛穆克登額薩布喀善著賞給副都統銜前往¶
　　軍營伊等雖未經事尚可學習著傳諭額駙䇿凌¶
　　留心教𨗳塔爾瑪善努三不必俟穆克登額等到¶
　　彼即於接奉諭㫖之日速行起程來京請訓後前¶
　　赴金川辦事¶
　　　庚申¶
<pb:KR2c0012_WYG_051-33a>¶
　恩免失察容留逃人之扎薩克圖汗巴勒達爾議處¶
　上諭軍機大臣等曰據額駙策凌奏扎薩克圖汗巴¶
　　勒達爾拏獲安插荆州之厄魯特逃人察罕岱解¶
　　交理藩院辦理其失察容留之巴勒達爾應否交¶
　　部議處等語扎薩克圖汗巴勒達爾該管旗分容¶
　　留厄魯特逃人居住年久未經查出實屬疎忽理¶
　　應交部議處但經額駙策凌嚴飭而巴勒達爾即¶
　　能逐戸稽察將察罕岱拏獲尚屬可恕著加恩寛¶
<pb:KR2c0012_WYG_051-33b>¶
　　免其容留察罕岱之䝉古多爾濟等亦著照策凌¶
　　所奏令由本處懲治察罕岱俟解送來京該部定¶
　　擬請㫖¶
　　　辛酉¶
　　　傳¶
　㫖申飭軍臺總管羅善等並飭部定議廢員聴候更¶
　　　換坐臺事宜¶
　上諭内閣曰據軍臺總管羅善等奏稱廢員坐臺年¶
<pb:KR2c0012_WYG_051-34a>¶
　　滿奉㫖更換其應派來臺更換之人若仍在原任¶
　　及本籍尚未到京者請即將年滿人員發回其臺¶
　　務交鄰臺署理無庸守候等語坐臺廢員俱係効¶
　　力贖罪之人既格外施恩換回伊等即少待數日¶
　　有何不可羅善等即欲令其不致久候亦當將更¶
　　換人員摧促速到豈有不待更換輒行發回之理¶
　　所奏明係瞻徇甚屬不合著嚴行申飭再記名發¶
　　臺効力人員理應在京守候迺令其擅回原籍是¶
<pb:KR2c0012_WYG_051-34b>¶
　　該部定議本屬未周著交部將伊等應如何留京¶
　　不致有悮更換之處再行妥議具奏¶
　　　丙寅¶
　訓諭駐藏提督索拜等¶
　上諭軍機大臣等曰據索拜等奏郡王朱爾默特那¶
　　木扎爾呈稱準夷兩次由阿哈雅克來藏近又探¶
　　得於阿哈雅克見有賊人踪跡雖並無確信不可¶
　　不令兵丁防範願帶經過戰陣舊人前往喀喇烏¶
<pb:KR2c0012_WYG_051-35a>¶
　　蘇地方訓練彼處兵丁防範一切已令其前往等¶
　　語朕派大臣駐藏特為藏地距京遥逺一切事宜¶
　　俾得就近妥協辦理唐古忒人遇有禀商事件亦¶
　　應酌其可否確示遵行從前索拜以猝聞碩翁土¶
　　庫爾蹤跡輕率辦理朕已屢經訓飭今果並無事¶
　　端而伊此奏轉若有意掩飾前非况向日索拜尚¶
　　以唐古忒人往往無事造端為言則此次傳言安¶
　　知非其揑造乃竟不察虚實墮其術中乎索拜駐¶
<pb:KR2c0012_WYG_051-35b>¶
　　藏辦事年久此等情節並不詳審糊塗乖謬已極¶
　　但已令朱爾默特那木扎爾前往無庸置議索拜¶
　　不必前往金川著即速來京副都統拉布敦初到¶
　　藏地此事與伊無涉嗣後益當用心辦理其有應¶
　　指示朱爾默特那木扎爾者悉心指示俾得遵循¶
　　務宜詳慎體察安輯地方為要¶
　　　己夘¶
　命㕘贊大臣薩布喀善赴烏里雅蘇台軍營¶
<pb:KR2c0012_WYG_051-36a>¶
　上諭軍機大臣等曰現在額駙策凌派巴爾品至烏¶
　　里雅蘇台更換塔爾瑪善來京烏里雅蘇台係管¶
　　理兵馬防守事務最闗緊要俟㕘贊大臣薩布喀¶
　　善到日即令其前赴該處軍營辦理著傳諭額駙¶
　　䇿凌知之¶
　　　冬十月壬午¶
　　　安西提督永常奏報貿易夷人賚木瑚里等出¶
　　　境¶
<pb:KR2c0012_WYG_051-36b>¶
　　　丁亥¶
　訓諭駐藏辦事副都統拉布敦¶
　上諭軍機大臣等曰拉布敦奏稱朱爾默特那木扎¶
　　爾寄知阿里克地方交易回子等告稱準夷現在¶
　　内亂伊即移咨嚴飭各卡謹宻防守如有準夷來¶
　　到即送至藏等語藏地闗係緊要駐藏大臣凡事¶
　　最宜查取確實權其輕重相機辦理不可稍有滋¶
　　事前者索拜因傳聞之語遂將唐古忒番子任意¶
<pb:KR2c0012_WYG_051-37a>¶
　　移駐其怯懦周章已極拉布敦當以為戒再蔵地¶
　　不可容留準夷一人伊等素與土伯特睚眦不睦¶
　　留駐在彼必生事端可傳諭拉布敦知悉現在準¶
　　夷内亂與内地並無干涉惟嚴飭卡倫人等加意¶
　　防守如有欲由彼進藏者可詳悉曉諭令其向兩¶
　　路軍營進口此地斷不容違例收留嚴行拒絶並¶
　　將此一併𫝊諭朱爾默特那木扎爾知之¶
　　　十一月丙辰¶
<pb:KR2c0012_WYG_051-37b>¶
　　　準噶爾部人烏里克達遜來降¶
　命賞給安插如例¶
　¶
　¶
　¶
　¶
　¶
平定準噶爾方略前編卷五十一¶
