# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:51.695231
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷一
<pb:KR2c0012_WYG_001-1a>¶
欽定四庫全書¶
平定凖噶爾方略前編卷一¶
　　　康熙三十九年秋七月乙未¶
命議青海事冝¶
聖祖仁皇帝既平朔漠大功底定邊圉寧謐䇿妄阿喇¶
　　　布坦者噶爾丹之兄子向與噶爾丹搆怨及噶¶
　　　爾丹既滅震懾¶
天威卑詞乞命¶
<pb:KR2c0012_WYG_001-1b>¶
聖祖仁皇帝宏如天之度¶
特賜生全俾與厄魯特諸部仍安游牧策妄阿喇布坦¶
　　　素性狡黠雖荷¶
殊恩而貌為恭順潛懐不靖至是遣人至青海並聲言¶
　　　欲征第巴駐劄西寧喇嘛商南多爾濟以¶
聞得¶
㫖下所司議理藩院以毋庸議覆奏¶
上曰此事目前觀之雖屬甚小將來大有闗係該部擬¶
<pb:KR2c0012_WYG_001-2a>¶
　以毋庸議倘青海台吉等遣人以所奏聞事問商南¶
　多爾濟則商南多爾濟何以答之䇿妄阿喇布坦人¶
　甚狡猾其口稱往征第巴或因力不及而虚張聲勢¶
　或欲往征以此問曽往彼處侍郎常綬等再行具奏¶
　　　尋大學士等遵¶
㫖問侍郎常綬侍讀學士伊道郎中常明等覆奏¶
上曰此事稍覺遲延方奏到日即為行文甚好青海台¶
　吉亦屬失算何以先將已意洩漏但將來使照常欵¶
<pb:KR2c0012_WYG_001-2b>¶
　待禮遣斷不敢搆釁今以朕計之亦尚無妨朕廵幸¶
　䝉古之地頗多凡事朕皆熟悉䇿妄阿喇布坦人雖¶
　狡猾但由博羅塔拉至土伯特必經喀喇烏蘇等艱¶
　險之處路徑甚惡斷不能往伐何也䇿妄阿喇布坦¶
　素行奸惡故其附近哈薩克布魯特諸部皆相仇讐¶
　欲悉軍大舉則路既難行且無留䕶其妻孥者若兵¶
　單力弱斷難成事惟有奮激而行妻孥與俱幸而有¶
　濟則已無濟則有歸附土伯特之謀而已然䇿妄阿¶
<pb:KR2c0012_WYG_001-3a>¶
　喇布坦奏書之意特張虚聲欲觀青海之動静耳亦¶
　未必果欲争戰也觀古趙充國所議五事良是應宜¶
　留意是冬哈密扎薩克額貝都拉達爾漢伯克題報¶
　　　䇿妄阿喇布坦處哈薩克布魯特合兵欲征哈¶
　　　什哈爾理藩院奏令冄偵信息報聞¶
上從之¶
　　　　(臣/)等謹案易言神以知來又言唯神也故不¶
　　　　疾而速不行而至蓋動而未形者㡬感而遂¶
<pb:KR2c0012_WYG_001-3b>¶
　　　　通者神唯神則事炳㡬先知周事後我¶
聖祖仁皇帝親鞠六師三犁朔漠凡以剪除凶暴輯寧¶
　　　　遐裔俾普天率土無一夫之不獲所謂征弗¶
　　　　庭以綏兆民者此也故當噶爾丹既滅即撫¶
　　　　安諸部並予生全遺孽䇿妄阿喇布坦亦得¶
　　　　以乞命假息雖天覆地載何以加茲乃犬狼¶
　　　　異性虺蜴難馴¶
聖明雖示包荒情偽早已洞灼至是遣人至青海聲言¶
<pb:KR2c0012_WYG_001-4a>¶
　　　　欲征第巴即奉¶
聖祖仁皇帝諭曰此特張虚聲欲觀青海之動静耳且¶
　　　　言此事雖小將來大有闗係因舉漢趙充國¶
　　　　所奏屯田事勅所司留意伏觀充國三疏先¶
　　　　言明德除害繼言以全取勝末言以計為本¶
　　　　凡其指陳籌畫悉範圍於¶
廟謨睿略之中厥後逆酋不靖興師致討决㡬制勝無¶
　　　　一不如¶
<pb:KR2c0012_WYG_001-4b>¶
聖算¶
世宗憲皇帝誕紹¶
天威載申撻伐我¶
　皇上纘¶
兩朝之丕烈運獨斷之¶
　乾符直掃伊犁蕩除宿慝¶
　威行¶
　徳屇逺薄西極為振古以來史冊所罕覯而¶
<pb:KR2c0012_WYG_001-5a>¶
聖祖仁皇帝于小醜萌芽之初蓋不啻燭照而數計¶
顯謨寳訓啓我¶
　聖功非天下之至神其孰能與於斯乎¶
　　　四十年春正月戊午¶
　　　青海厄魯特台吉戴青和碩齊察罕丹津率部¶
　　　歸附封為多羅貝勒¶
　　　冬十一月癸卯¶
　　　厄魯特䇿妄阿喇布坦遣使入貢宴賚如例¶
<pb:KR2c0012_WYG_001-5b>¶
　　　四十四年秋八月庚申¶
上視廵塞外¶
車駕所臨閲諸部孶生牛羊馬匹及編入左翼四旗察¶
　　　哈爾巴爾虎厄魯特各䝉古生業諸部人等皆¶
　　　列廬帳擕婦子捧羊酪等物跪迎¶
聖駕厄魯特䝉古奏曰我等原係負罪不赦之人䝉¶
皇上如天好生特為免死又霈洪仁編入旗伍安插遊¶
　　　牧賜以牲畜五六年間孶牧繁息生計豐饒¶
<pb:KR2c0012_WYG_001-6a>¶
隆恩如此不能仰報於萬一也¶
　　　十一月辛酉朔¶
命散秩大臣丹濟拉為扎薩克輔國公馳驛赴推河偕¶
　　　内閣侍讀學士殷扎納偵凖噶爾信息¶
　　　四十五年春二月辛丑¶
　　　以色布騰巴爾珠爾為鎮國公婿¶
　　　先是哈密遵¶
諭㫖俘送噶爾丹逆子色布騰巴爾珠爾至京¶
<pb:KR2c0012_WYG_001-6b>¶
上特赦其罪授一等侍衛至是以輕車都尉覺羅長泰¶
　　　之女照鎮國公女例授為鄉君妻之¶
　　　冬十月乙巳¶
命以擒假達賴喇嘛情事宣示大臣¶
　　　先是達賴喇嘛卒第巴匿其事搆令厄魯特部¶
　　　内互相仇殺又立假達賴喇嘛以惑衆且計毒¶
　　　拉藏不死復逐之以是拉藏蓄憾發兵執第巴¶
　　　殺之遂奏假達賴喇嘛先後情事¶
<pb:KR2c0012_WYG_001-7a>¶
上命䕶軍統領席柱學士舒蘭為使往封拉藏為翊法¶
　　　恭順汗令執假達賴喇嘛來獻至是¶
上諭大學士等曰前遣䕶軍統領席柱等往擒假達賴¶
　喇嘛及第巴妻子時諸皇子及諸大臣俱言一假達¶
　賴喇嘛擒之何為朕意以衆䝉古俱傾心皈嚮逹賴¶
　喇嘛此雖係假達賴喇嘛而有達賴喇嘛之名衆䝉¶
　古皆服之倘不以朝命遣人往擒若為䇿妄阿喇布¶
　坦迎去則西域䝉古皆向䇿妄阿喇布坦矣故特遣¶
<pb:KR2c0012_WYG_001-7b>¶
　席柱等前去席柱等方到其地䇿妄阿喇布坦果令¶
　人來迎以此觀之若非遣人前往則假達賴喇嘛必¶
　已歸䇿妄阿喇布坦矣至西域回子及䝉古今衰弱¶
　已極欲取之亦甚易但併其地不足以耕種得其人¶
　不足以驅使且現今伊等已俱恪守法度是以不取¶
　此等情事漢大學士及九卿等想俱未深悉爾等可¶
　將朕諭示之翼日¶
上又諭曰昔達賴喇嘛存日六十年來塞外不生一事¶
<pb:KR2c0012_WYG_001-8a>¶
　俱各安静即此可知其素行之不凡矣後達賴喇嘛身¶
　故第巴雖隱諱不言然觀其啟奏之詞非昔日達賴¶
　喇嘛語氣朕是以知其已故遣使細訪乃盡得欺詐¶
　之狀自達賴喇嘛故後第巴遂教噶爾丹各處妄行¶
　生事矣¶
　　　十二月丁亥¶
　　　駐劄西寧喇嘛商南多爾濟奏報拉藏執送假¶
　　　達賴喇嘛赴京¶
<pb:KR2c0012_WYG_001-8b>¶
　　　䕶軍統領席柱等至西藏令拉藏執假達賴喇嘛¶
　　　赴京拉藏恐離衆喇嘛心不從席柱等奏¶
聞¶
上諭諸大臣曰拉藏今雖不從後必自執之來獻至是¶
　　　商南多爾濟奏入果如¶
聖算衆皆驚服尋理藩院奏言假達賴喇嘛行至西寧¶
　　　口外病死假達賴喇嘛所行悖亂今既在途病¶
　　　故應行文商南多爾濟棄其尸奏入¶
<pb:KR2c0012_WYG_001-9a>¶
上從之¶
　　　五十二年夏四月乙亥¶
　　　増修憲書¶
　　　欽天監奏言據理藩院開送厄魯特貝勒阿寳¶
　　　輝特公羅卜藏喀爾喀六十五旗哈密扎薩克¶
　　　額敏厄魯特王䇿凌旺布公多爾濟塞卜騰毛¶
　　　海等職名依新圗推算其所居地分共十七處¶
　　　應於憲書内増刋頒發得¶
<pb:KR2c0012_WYG_001-9b>¶
㫖庫倫鄂摩竒齊格訥洪郭羅阿濟爾罕此二處著裁¶
　去餘如議¶
　　　五十四年夏四月辛未¶
命遷里塘瑚畢勒罕¶
　　　先是青海右翼貝勒戴青和碩齊察罕丹津等¶
　　　奏稱里塘地方新出瑚畢勒罕實係逹賴喇嘛¶
　　　轉世求予册封其從前班禪胡土克圖及拉藏¶
　　　汗題請安置禪榻之瑚畢勒罕非實奏入¶
<pb:KR2c0012_WYG_001-10a>¶
上以伊等皆顧實汗子孫欲使共相和睦若留此瑚畢¶
　　　勒罕於青海恐其弟兄或起爭端¶
特遣侍衛阿齊圖等往諭令送里塘之瑚畢勒罕至京¶
　　　又遣主事衆佛保往班禪處問彼瑚畢勒罕之¶
　　　真偽尋戴青和碩齊察罕丹津等奏請俟來秋¶
　　　送至京師¶
上命將里塘瑚畢勒罕暫住西寧口内寺廟至是侍衛¶
　　　阿齊圖疏言主事衆佛保回稱據班禪以里塘¶
<pb:KR2c0012_WYG_001-10b>¶
　　　瑚畢勒罕為假而戴青和碩齊察罕丹津等堅¶
　　　求親往班禪處詢問真偽奏入得¶
㫖下所司議理藩院議曰應令阿齊圖等傳集青海兩¶
　　　翼諸貝勒台吉等於㑹盟處宣布¶
皇上德意并以班禪所賚印文示之令遷瑚畢勒罕住¶
　　　紅山寺尋侍衛阿齊圗奏言臣等至㑹盟處傳¶
　　　集青海兩翼諸貝勒台吉等宣諭¶
上意貝勒塞卜騰扎爾等皆言應如¶
<pb:KR2c0012_WYG_001-11a>¶
聖㫖而貝勒戴青和碩齊察罕丹津等仍諉云瑚畢勒¶
　　　罕年幼未出疹痘且今嵗不宜逺行奏入¶
上命議政大臣等議奏隨議覆應行文阿齊圖暫駐西¶
　　　寧偵探信息¶
上從之¶
　　　己卯¶
命議哈密設備事宜遣吏部尚書富寧安等馳驛赴軍¶
　　　甘肅提督師懿徳奏言四月初二日哈密扎薩¶
<pb:KR2c0012_WYG_001-11b>¶
　　　克達爾漢伯克額敏報稱厄魯特䇿妄阿喇布¶
　　　坦遣兵至其北境侵掠五寨初三日又報稱賊¶
　　　兵於三月二十五日抵哈密城下臣檄肅州總¶
　　　兵官路振聲領兵先赴哈密臣俟出厰馬調集¶
　　　即率兵往援奏入得¶
㫖䇿妄阿喇布坦遣兵侵掠哈密肅州總兵官已領兵¶
　往救應再發西安滿洲兵三千總督標下營兵二千¶
　甘肅提督標下兵亦酌量派出星急前去救應再行¶
<pb:KR2c0012_WYG_001-12a>¶
　文青海左翼及喀爾喀扎薩克等各令防備著議政¶
　大臣㑹同理藩院大臣速議具奏議曰西安滿洲兵¶
　　　令將軍席柱與副都統一員帶領總督標下兵¶
　　　令副將一員帶領甘肅提督亦令帶領標下兵¶
　　　於文到三日内啟行軍行所在兵馬錢糧令西¶
　　　安廵撫永泰沿途料理此三處兵應令大臣一¶
　　　員前往調遣選厄魯特巴爾虎大臣侍衛等隨¶
　　　行以備偵探西寧嘉峪闗兩路各設臺站毎臺¶
<pb:KR2c0012_WYG_001-12b>¶
　　　派筆帖式一人西寧青海等處事務令侍衛阿¶
　　　齊圖等暫駐西寧料理青海左翼與哈密相近¶
　　　貝子阿喇卜珠爾與噶斯路相近西寧及四川¶
　　　松潘與青海相近諸路皆應行文各令整備方¶
　　　今甘肅兵丁俱調出口應調凉州兵之半至甘¶
　　　肅要路防守再䇿妄阿喇布坦既侵哈密或潛¶
　　　至喀爾喀邊境亦未可定應派大臣一員前往¶
　　　傳諭喀爾喀並厄魯特王䇿凌旺布公多爾濟¶
<pb:KR2c0012_WYG_001-13a>¶
　　　塞卜騰毛海輝特公羅卜藏等各令設備得¶
㫖如議今總兵官路振聲現率標兵前往路振聲係諳¶
　練行間之人朕所稔知如䇿妄阿喇布坦兵少此兵¶
　足以制之彼若擁衆而來我兵似覺不足必須詳加¶
　籌畫相機而行著速行文提督至爾等所議三處兵¶
　派一大臣總統調度此兵乃西安將軍所管之兵將¶
　軍親往不便又令大臣管轄應派一能辦事大臣與¶
　將軍公同商酌而行着吏部尚書富寧安馳驛前往¶
<pb:KR2c0012_WYG_001-13b>¶
　派新滿洲侍衛十員前往効力現派法瑙著隨富寧¶
　安前去祁里德原係大臣著授為散秩大臣馳驛前¶
　往推河亦派新滿洲侍衛前往著將尼牙韓楚婁徴¶
　額派出隨去厄魯特巴爾虎侍衛官員亦令挑選帶¶
　往¶
　　　庚辰¶
命右衛鄂爾多斯等兵預期設備並㨂發八旗察哈爾¶
　　　等兵往歸化城¶
<pb:KR2c0012_WYG_001-14a>¶
上諭議政大臣等曰䇿妄阿喇布坦作何舉動雖不得¶
　知其實其到我哈密地方便不可為虚彼若傾國而¶
　來勢有萬餘我一總兵之力微有不足不可不預為¶
　周備也應著右衛兵即刻預備八旗察哈爾厄魯特¶
　巴爾虎兵内挑選千名發往歸化城如用右衛兵時¶
　令其一同前往鄂爾多斯及厄魯特阿寳額駙之兵¶
　亦應令預備一同前去著詳議具奏議曰選右衛兵¶
　　　三千令將軍費揚古預備選八旗察哈爾厄魯¶
<pb:KR2c0012_WYG_001-14b>¶
　　　特巴爾虎兵一千令總管鏗特傅爾丹常濟保¶
　　　阿禮渾等管領速往歸化城如用右衛之兵一¶
　　　并遣往其右衛察哈爾兵給與六月食米錢糧¶
　　　撥鄂爾多斯兵二千令王董羅布貝勒甘珠爾¶
　　　管領又厄魯特貝勒額駙阿寳兵五百歸化城¶
　　　土黙特兩旗兵一千令都統新泰副都統齊式¶
　　　預備諸軍皆屬將軍費揚古統理兵馬事務再¶
　　　派大臣一員與將軍費揚古一同籌畫辦理得¶
<pb:KR2c0012_WYG_001-15a>¶
㫖現有將軍費揚古且不必派大臣若嗣後有事著都¶
　統新泰為將軍參贊餘如議¶
　　　議増設八旗馬駝¶
上諭議政大臣等曰八旗馬匹俱已出厰著照出厰馬¶
　數令佐領殷實之家並該佐領人公派拴養照常給¶
　發錢糧目下雖稍覺煩難後來究竟有益如有行動¶
　則從此騎馬前去一到口上彼處之馬又到諸凡便¶
　益著詳議其拴養駱駝之處并著詳議具奏尋議政¶
<pb:KR2c0012_WYG_001-15b>¶
　　　大臣等議覆八旗出厰馬一萬四千九百十四匹¶
　　　駝七百九十一隻今依出厰馬駝之數每佐領¶
　　　下添設馬十七匹八旗共添駝七百九十一隻¶
　　　交八旗飼養照例給發錢糧奏入得¶
㫖如議其有不能添設之佐領著借與庫帑¶
　　　辛巳¶
訓諭尚書富寧安¶
　　　富寧安以¶
<pb:KR2c0012_WYG_001-16a>¶
命往軍前奏請¶
聖訓¶
上曰朕以爾堪信任故命爾前往軍中凡事俱冝詳慎¶
　若離朕相近猶可指授調遣今相隔甚逺遇有倉猝¶
　即馳驛傳送亦多需時日軍機大事不冝遲緩爾至¶
　彼有應調遣之事不必請㫖即與將軍席柱商酌而¶
　行董大成呉坤亦著隨往¶
　　　甲申¶
<pb:KR2c0012_WYG_001-16b>¶
賞䘏擊敗䇿妄阿喇布坦官兵¶
　　　先是䇿妄阿喇布坦遣兵至哈密北境侵掠五¶
　　　寨抵其城下至是提督師懿徳奏言駐防哈密¶
　　　逰擊潘至善筆帖式常保住等於三月二十六¶
　　　日率領官兵二百餘人同哈密伯克額敏擊敗¶
　　　䇿妄阿喇布坦兵於哈密賊退駐城南二十里¶
　　　外奏入得¶
㫖官兵甚少輙奮往争先殺退二千餘賊深為可嘉所¶
<pb:KR2c0012_WYG_001-17a>¶
　有在事及受傷陣亡官兵哈密兵應行賜䘏之處該¶
　部速議具奏尋兵部議覆應遣臣部司官及理藩院¶
　　　司官各一人於甘肅廵撫處領帑銀一萬五千¶
　　　兩賫往哈密賞賜伯克額敏逰擊潘至善以下¶
　　　及陣亡受傷兵丁等其應行議敘員弁及加恩¶
　　　兵丁一併查明議奏奏入¶
上從之¶
　　　𫝊諭哲卜尊丹巴胡土克圗¶
<pb:KR2c0012_WYG_001-17b>¶
上諭議政大臣等曰哲卜尊丹巴胡土克圖處著派賢能¶
　司官一員馳驛前往諭以䇿妄阿喇布坦兵二千前¶
　來哈密被我逰擊潘至善等領二百綠旗兵並伯克¶
　額敏盡行擊敗殺九十人生擒三人再令胡土克¶
　圗速遣人前往䇿妄阿喇布坦處去云中國至聖皇¶
　帝大沛仁恩欲天下共享太平爾無故發兵被駐劄¶
　哈密二百緑旗兵及哈密回子盡行擊敗今既敗北¶
　如何度日何不速遣使至皇帝前跪請伏罪爾若不¶
<pb:KR2c0012_WYG_001-18a>¶
　如此懇求必加天討衆生靈亦遭塗炭現在滿洲䝉¶
　古漢人並喀爾喀厄魯特各處兵俱已整備我係出¶
　家人但為衆生憐惜性命兼念舊好差人指示爾當¶
　作速跪請伏罪無貽後悔等語撰寫呈覽具奏發往¶
　　　丁亥¶
命調黒龍江打牲索倫達呼里喀喇沁兵¶
上諭議政大臣等曰著派黒龍江兵五百名並打牲索¶
　倫達呼里兵五百名三處喀喇沁兵一千名毎人各¶
<pb:KR2c0012_WYG_001-18b>¶
　帶長鎗鳥鎗其黒龍江及打牲索倫達呼里兵著從¶
　口外往歸化城去喀喇沁兵著乗自有馬匹從本處¶
　起程其口糧到瑚坦和碩再支領倉米倘糧不足著¶
　支領唐三營倉米於八旗出厰馬匹内給喀喇沁兵¶
　毎人馬二匹如同歸化城察哈爾並右衛預備之兵¶
　發往推河地方駐劄則不拘何處俱可去得著議奏¶
　　　議曰右衛察哈爾歸化城兵已經預備應令將¶
　　　軍費揚古於文到日率領啟行所調黒龍江索¶
<pb:KR2c0012_WYG_001-19a>¶
　　　倫達呼里喀喇沁兵令其陸續即往推河其厄¶
　　　魯特額駙阿寳及鄂爾多斯兵亦令至推河聴¶
　　　將軍費揚古調遣奏入得¶
㫖喀喇沁兵著格勒爾帶往侍衛色楞授為副都統前¶
　去黒龍江兵著副都統白濟帶往索倫達呼里兵著¶
　總管布珠並哈特虎之子伊禮布帶往¶
上又諭曰喀喇沁兵行期甚速路復遥逺著侍郎覺和¶
　托一等侍衛色楞攜内帑一萬兩速往賞賜¶
<pb:KR2c0012_WYG_001-19b>¶
　　　己丑¶
　　　籌度三路進勦事宜¶
上諭議政大臣等曰朕經厯軍務年乆且曽親統大兵¶
　出塞征討凡行兵機務靡不周知今欲用兵兵非不¶
　敷但慮路逺運餉殊難誠能輓輸無悞令全軍得至¶
　䇿妄阿喇布坦之地朕心始慰此兵多係從前在招¶
　摩多烏蘭布通屢經對敵之兵且人人懐報効之志¶
　若䇿妄阿喇布坦來戰不論何地制勝有餘再若由¶
<pb:KR2c0012_WYG_001-20a>¶
　噶斯路進兵一萬赴伊犁河源抵彼巢穴由哈密吐¶
　魯番進兵一萬由喀爾喀進兵一萬前至博克達額¶
　林哈畢爾噶地方如此三路進勦料必成功但其間¶
　進止又在臨時相機而行未可預定爾等雖未身厯¶
　軍旅既為國家大臣於議此等要事時當詳審籌度¶
　務合機宜非可視同泛常也¶
　　　甲午¶
　　　肅州總兵官路振聲摺報䇿妄阿喇布坦兵遁¶
<pb:KR2c0012_WYG_001-20b>¶
　　　路振聲奏言臣領兵兼程前往哈密於本月十二¶
　　　日至額爾特穆爾地方去哈密百二十里據¶
　　　哨探人來報哈密人聞¶
天兵來援老㓜懽忭䇿妄阿喇布坦兵聞信已於初七¶
　　　日悉衆潛遁奏入報¶
聞¶
　　　加敘擊敗䇿妄阿喇布坦綠旗官兵¶
上諭兵部曰逰擊潘至善率領綠旗兵二百人擊敗䇿¶
<pb:KR2c0012_WYG_001-21a>¶
　妄阿喇布坦二千餘衆當此承平日乆兵革休息時¶
　乃倉猝間能如此奮勇直前殊為可嘉前雖諭令賞¶
　給朕心猶為未足今再加恩將此二百名兵丁各給與¶
　把總劄付其中陣亡兵丁十餘人亦給與把總劄付¶
　准伊妻子食俸著速議具奏尋兵部遵¶
㫖議覆遊擊潘至善等均應越等陞用奏入¶
上從之¶
命傳諭各路進勦官兵¶
<pb:KR2c0012_WYG_001-21b>¶
上諭議政大臣曰著遣侍衛一人速往諭喀喇沁此進¶
　勦兵丁路途遥逺可俟料理齊備啟行其調來黒龍¶
　江索倫達呼里等兵可將䇿妄阿喇布坦兵戰敗逃¶
　去情形傳諭之祁里徳處亦遣司官一人往諭令衆¶
　喀爾喀知之厄魯特額駙阿寳輝特公羅卜藏兵即¶
　著此司官差人往諭令其前往哈密駐劄¶
　　　乙未¶
定西陲用兵之䇿¶
<pb:KR2c0012_WYG_001-22a>¶
　　　我¶
世宗憲皇帝時為和碩雍親王是日與¶
　　皇三子和碩誠親王入見¶
上籌及邊事¶
世宗憲皇帝奏曰當日天兵誅殛噶爾丹時即應將䇿¶
　妄阿喇布坦一同勦滅因伊畏罪懾服備極恭順是¶
　以特賜生全今乃漸漸狂悖居心險詐背負¶
聖恩種種不恭至於侵擾我哈密干犯王章於國法難¶
<pb:KR2c0012_WYG_001-22b>¶
　以寛貸自當用兵撲滅以彰天討¶
上深然之¶
　　　　(臣/)等謹案天討有罪爰制五刑負固不服乃¶
　　　　申九伐仰惟我¶
　　國家撫有方夏幅員式廓西北四十九部自定鼎¶
　　　　以來畏威懐德備沭¶
　深仁並𨽻編氓撫如戸闥厄魯特種類界連喀爾喀¶
　　　　及喀密諸城堡名為遐裔實同近疆彼漢帝唐¶
<pb:KR2c0012_WYG_001-23a>¶
　　　　宗所謂勤兵逺略固非今日之形勢也噶爾¶
　　　　丹梗化陸梁罔辭於罰我¶
聖祖仁皇帝三駕親征¶
　天戈所麾如摧枯朽渠魁底罪爰宥脅從¶
　恩威並施覆載同量乃䇿妄阿喇布坦猶復自外生¶
　　　　成敢行不逞擾我哈密自當大申撻伐勦除¶
　　　　醜類為永逺敉寧計時¶
世宗憲皇帝尚在潛邸建䇿興師允符¶
<pb:KR2c0012_WYG_001-23b>¶
聖指¶
文謨¶
武烈¶
兩朝一揆煌煌乎顯承之丕訓也¶
命籌覈糧餉詳議三路進兵事宜¶
上諭議政大臣等曰軍中糧務甚屬𦂳要前勦噶爾丹¶
　時曽由兩路運米至翁金河乃已經熟識之地而推¶
　河與翁金甚近又從前兩路所運之米至回軍時尚¶
<pb:KR2c0012_WYG_001-24a>¶
　未用完度今所用錢糧最多不過三四百萬可以足¶
　用著戸部動支正帑運送軍務乃係大事著遣司官¶
　二員分往富寧安祁里德處令公同商議䇿妄阿喇¶
　布坦兵已大敗而去今若三路進兵或即行進勦或前¶
　逼近彼處遣使招降著富寧安與將軍提督總兵官¶
　祁里德與喀爾喀汗王台吉等各詳議具奏喀爾¶
　喀汗王台吉等若自度兵力可以進勦固善或再助¶
　以我兵及黒龍江索倫達呼里兵更為妥當再西安¶
<pb:KR2c0012_WYG_001-24b>¶
　甘肅廵撫處著將河東鹽課銀四五十萬解往¶
上又諭曰殺虎口籐牌烏鎗綠旗兵六百名著副將帶¶
　領前往推河令將軍費揚古統領¶
上又諭曰噶斯口著先派滿洲綠旗兵各一千前往駐¶
　防令富寧安就隨去官員内揀一人率領前往¶
　¶
　¶
平定凖噶爾方略前編卷一¶
