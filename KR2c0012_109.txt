# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:54.269905
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷五十五
<pb:KR2c0012_WYG_109-1a>¶
欽定四庫全書¶
平定準噶爾方略正編卷五十五¶
　　　乾隆二十三年五月丙戌朔¶
　　　叅贊大臣阿桂等疏奏派兵䇿應和碩齊唐喀¶
　　　祿¶
　　　阿桂等奏言臣等因和碩齊唐喀祿等堵截沙¶
　　　喇擘勒潰逃賊衆未得信息派侍衛奎薩班珠¶
　　　爾等領索倫察哈爾兵二百五十名於四月十¶
<pb:KR2c0012_WYG_109-1b>¶
　　　五日起程前往䇿應續准成衮扎布&KR2235;添派兵¶
　　　丁五十名令協理台吉公格帶領於十八日起¶
　　　程合為一隊沿途偵探賊人踪跡相機堵𠞰奏¶
　　　入報¶
　聞¶
　　　丁亥¶
　訓諭巴里坤辦事副都統阿里衮等辦理遣犯事宜¶
　上諭軍機大臣曰據阿里衮等奏稱發遣巴里坤種¶
<pb:KR2c0012_WYG_109-2a>¶
　　地人犯現擬分屯築堡相度地畆酌量安挿已咨¶
　　行黄廷桂等語甚屬不曉事體此等發遣人犯俱¶
　　係情罪重大應行正法之人因有一綫可原量予¶
　　減等若留内地徒滋擾累今魯克察克烏魯木齊¶
　　等處現在屯田是以發交緑旗兵丁令其督率耕¶
　　種倘稍不安靜即行處死亦罪所應得所降諭㫖¶
　　甚明若在巴里坤附近分地築堡安揷則是効力¶
　　之兵丁轉應逺去而減等之兇犯乃當大費帑金¶
<pb:KR2c0012_WYG_109-2b>¶
　　為之籌畫久逺即從前發遣拉林等處及給與兵¶
　　丁為奴之犯亦未有似此之辦理周章者豈欲伊¶
　　等富饒抑或懼其背叛乎且伊等若逃歸故里即¶
　　可緝獲正法或逃入回部亦不過為人奴僕何愛¶
　　於此輩而為之鰓鰓過計耶凡此皆與發遣之本¶
　　意全無干渉黄廷桂尚未奏到諒不至無識若此¶
　　此等人犯發遣到彼即賞給屯田兵丁為奴如安¶
　　分則已否則照前㫖辦理阿里衮著傳㫖申飭並¶
<pb:KR2c0012_WYG_109-3a>¶
　　𫝊諭黄廷桂永貴等知之¶
　　　戊子¶
　恩蠲甘肅来年地丁錢糧¶
　上諭大學士曰甘肅地方數年以來辦理軍需悉頒¶
　　帑項雖絲毫不以累民而小民急公趨事甚屬勤¶
　　勞殊堪厪念前經降㫖將本年地丁錢糧槩予蠲¶
　　免又將二十二年以前舊欠銀糧草束通行豁除¶
　　但該省為軍需總滙民風淳厚出力尤多朕心時¶
<pb:KR2c0012_WYG_109-3b>¶
　　切軫念著將甘肅通省乾隆二十四年分應徵地¶
　　丁錢糧再行加恩悉與蠲免該督撫等其董率屬¶
　　員豫行出示曉諭毋任不肖官吏從中舞弊以副¶
　　朕格外加恩優䘏邊氓至意該部即遵諭行¶
　　　己丑¶
　命革甘肅布政使武忱糧道成徳職効力贖罪以蔣¶
　　　炳為甘肅布政使¶
　上諭大學士曰據黄廷桂叅奏甘肅布政使武忱糧¶
<pb:KR2c0012_WYG_109-4a>¶
　　道成徳因私廢公漠視軍務有玷方伯監司之任¶
　　等語司道為方面大員非端謹率屬何以整飭官¶
　　常况軍需關係𦂳要伊等身係滿員尤當奮勉集¶
　　事乃任意怠玩悮公彼此瞻徇甚乖職守武忱成¶
　　徳俱著革職交與該督黄廷桂令其効力贖罪其¶
　　甘肅布政使員缺著蔣炳補授即馳驛前往¶
　訓諭大學士管陜甘總督黄廷桂等辦理回人屯田¶
　　　貿易事宜¶
<pb:KR2c0012_WYG_109-4b>¶
　上諭軍機大臣曰黄廷桂奏伊犁一帶駐兵屯田南¶
　　路回人相距甚近請將屯兵所餘地畆分撥墾種¶
　　減其租賦有情願前往者酌量賞給緞疋等語所¶
　　謂知其一不知其二籌辦回人一事已屢諭雅爾¶
　　哈善等悉心經理將來回部蕩平為我臣僕俾謀¶
　　生有䇿較從前準噶爾之誅求無已逈不相同伊¶
　　等自當踴躍急公勤耕作而豐儲偫將來果能黽¶
　　勉効力或可量加賞賚以示鼓勵若豫為籌備不¶
<pb:KR2c0012_WYG_109-5a>¶
　　但招徠屯墾向無懸賞以待之事亦於駕馭逺人¶
　　體制未為允協再回人安揷伊犁數少則不敷耕¶
　　作數多則恐駐防官兵難於約束此處正當豫為¶
　　密籌看来伊犁屯田一事即不能尅期促辦稍待¶
　　一二年由近及逺如前㫖所諭亦屬可行但不得¶
　　因有此㫖遂存中止之見黄廷桂當綜核全局有¶
　　應行豫備者不動聲色照常經理俟雅爾哈善事¶
　　竣再行定奪亦未為遲悮也又¶
<pb:KR2c0012_WYG_109-5b>¶
　諭曰前諭雅爾哈善等平定回部後在伊犁屯田量¶
　　徙回人與綠旗兵丁雜耕又因黄廷桂籌運屯田¶
　　兵丁口糧駝隻曾交軍機大臣議奏錄寄雅爾哈¶
　　善閱看總期兵民兩利緩急得宜今黄廷桂又以¶
　　招募回人屯田貿易具奏看来伊犁屯田所有駐¶
　　防兵丁不過二三千人非從前準噶爾之部落聚¶
　　處可比若招募人多則兵少亦有可慮雅爾哈善¶
　　應留心詢問額敏和卓伊自揣果能彈壓回衆且¶
<pb:KR2c0012_WYG_109-6a>¶
　　使回人等心服與否至貿易一事從前回人在準¶
　　噶爾時尚且視如佃僕今既歸我版圖即應收其¶
　　賦税如有採買祗當給與平價不可與外藩交易¶
　　一例過為優渥致將来轉生觖望且今嵗成功後¶
　　即来年不及駐兵屯田亦自無礙可𫝊諭雅爾哈¶
　　善等將一切措置機宜悉心議奏再伊等四月十¶
　　二日奏事後今又兩旬軍前現在情形若何作速¶
　　奏聞¶
<pb:KR2c0012_WYG_109-6b>¶
　　　庚寅¶
　　　靖逆將軍雅爾哈善等疏奏進兵哈喇沙爾日¶
　　　期¶
　　　雅爾哈善等奏言臣等帶領各隊官兵由博爾¶
　　　圖嶺前進縁道路頗狹陸續行走今於四月十¶
　　　六七等日官兵全抵哈喇沙爾臣等㑹議庫車¶
　　　等處回人聚處城堡不似厄魯特四散游牧大¶
　　　兵所至自易成功臣額敏和卓順徳訥玉素富¶
<pb:KR2c0012_WYG_109-7a>¶
　　　及侍衛等官四十一員領索倫兵四百五十名¶
　　　吉林察哈爾兵二百三十名綠旗兵六百名回¶
　　　兵四百名在前哨探遇賊擒𠞰俟臨城之日㑹¶
　　　合大兵先示招降不服即行攻取其大隊之吉¶
　　　林察哈爾阿拉善喀爾喀厄魯特等兵八百餘¶
　　　名令愛隆阿端濟布阿拉善公衮楚克喀爾喀¶
　　　台吉郎衮扎卜分領綠旗兵四千餘名令馬得¶
　　　勝丑達五福閆相師分領臣雅爾哈善哈寧阿¶
<pb:KR2c0012_WYG_109-7b>¶
　　　總統進兵官兵等皆思奮勉効力再臣等由托¶
　　　克三進兵時索倫叅領額林䇿等渡海都河至¶
　　　哈喇沙爾路口遇嗎哈沁二十餘人即行𠞰殺¶
　　　詢據重傷婦人供係沙喇斯之人取魚為活伊¶
　　　等游牧久已奔散等語奏入¶
　上諭軍機大臣曰雅爾哈善等奏稱官兵已抵哈喇¶
　　沙爾皆思奮勉効力等語覽之殊為欣慰從前曾¶
　　議兩路進兵夾攻回部今兆惠等雖進𠞰厄魯特¶
<pb:KR2c0012_WYG_109-8a>¶
　　賊衆尚未將渠魁擒獲則辦理回部専倚雅爾哈¶
　　善額敏和卓等務宜和𠂻商確早奏膚功至此次¶
　　聲罪致討惟在波羅泥都霍集占及附和為惡之¶
　　數人與回衆無渉雅爾哈善等應宣示回衆若將¶
　　首惡擒獻非但無罪且必加恩則伊等自生内變¶
　　又從前議於特穆爾圖淖爾等隘口防範逆酋等¶
　　潛逸即哈薩克錫喇等由此路投入回部亦可邀¶
　　擒俱宜早為布置至沙喇斯瑪呼斯賊衆大概逃¶
<pb:KR2c0012_WYG_109-8b>¶
　　入回部或哈薩克布魯特等處若謂竟自分散恐¶
　　非實信雅爾哈善等亦當乘便搜捕庶逸賊盡殄¶
　　臺路可清併𫝊諭兆惠等知之¶
　申諭辦理屯田侍郎永貴等籌畫墾種收成分數¶
　上諭軍機大臣曰永貴等奏稱前與雅爾哈善㑹商¶
　　無分進𠞰屯田兵丁隨到即令開墾地畆續因耕¶
　　牛農器不能全到先就闢展等處所有畚鍤令其¶
　　開溝築堤又哈喇沙爾之海都河水勢湍急必須¶
<pb:KR2c0012_WYG_109-9a>¶
　　渠深岸固方免衝齧等語看來今年播種之期似¶
　　稍遲悮但將進𠞰兵丁後隊截留人力有餘或可¶
　　將烏魯木齊等處俱行墾種可𫝊諭永貴等現在¶
　　籌議屯田處所交秋以後成熟穀石若干來年伊¶
　　犁等處屯田能以次興作否併將伊等奏摺錄寄¶
　　黄廷桂閲看俾得酌量豫備¶
　　　壬辰¶
　諭定邊將軍兆惠等速追舍楞等賊¶
<pb:KR2c0012_WYG_109-9b>¶
　上諭軍機大臣曰據和碩齊唐喀祿等奏稱哈薩克¶
　　阿布賚遣使來告伊等派兵往博羅塔拉與舍楞¶
　　布庫察罕相攻俘獲特古斯哈什哈等百餘戸哈¶
　　薩克兵馬亦多傷損舍楞等尚有千餘户未知去¶
　　向等語看来布庫察罕為舍楞所迫逃向伊犁又¶
　　為我兵擊敗舍楞仍在博羅塔拉附近藏匿從前¶
　　朕謂舍楞必不竟入俄羅斯諭兆惠等派兵搜捕¶
　　與和碩齊等所奏適相符合則兆惠等向来並未¶
<pb:KR2c0012_WYG_109-10a>¶
　　疾速追擒第欲以投入俄羅斯結局昭然可見可¶
　　𫝊諭兆惠等此時兆惠即往回部尚有䇿布登扎¶
　　布等在伊犁先行追𠞰舍楞等賊衆兆惠奉到此¶
　　㫖亦即回兵策應又有和碩齊等堵截賊勢自必¶
　　窮蹙且近與哈薩克交兵未必往投即往投必被¶
　　其俘送斷難漏網但不可徒恃哈薩克之協助而¶
　　懈我軍心耳又阿布賚來信云伊等派兵於三月¶
　　起程五月中旬可抵洪郭爾鄂隆等語併諭兆惠¶
<pb:KR2c0012_WYG_109-10b>¶
　　等知之又¶
　諭曰和碩齊等奏舍楞等賊衆未知所向現於由塔¶
　　爾巴噶台愛呼斯前来之布空郭勒及和尼邁拉¶
　　呼等處可入俄羅斯之要路俱安設卡倫等語從¶
　　前屢諭伊等堵截逸賊今又諭兆惠等派兵搜查¶
　　䇿應其加意防範勿使逋逃¶
　　　癸巳¶
　申諭定邊將軍兆惠等擒賊不力¶
<pb:KR2c0012_WYG_109-11a>¶
　上諭軍機大臣曰兆惠等奏報久稽閱今日所到各¶
　　摺凡𠞰賊機宜總未籌及惟信俘獲人口供詞於¶
　　哈薩克錫喇則云已入哈薩克舍楞則云已入俄¶
　　羅斯又不親往追襲但云已行文和碩齊唐喀祿¶
　　等堵截及哈薩克阿布賚擒送遂請往辦回部聊¶
　　以塞責即如鄂哲特供稱哈薩克錫喇因馬力有¶
　　餘得以逃去則從前所奏被哈薩克搶掠隻身潛¶
　　遁之言俱不可信矣又如巴里坤所送口糧即不¶
<pb:KR2c0012_WYG_109-11b>¶
　　能運往回部亦應留貯伊犁乃行文停其續送是¶
　　何意見兆惠於去年追擒阿睦爾撒納時並未親¶
　　往經朕飭諭始䇿應富徳因姑從寛免何得復蹈¶
　　前轍自取罪戾著𫝊諭申飭若能將渠魁弋獲尚¶
　　可自贖且兆惠此時即先往回部亦當嚴促哈薩¶
　　克縛送逃入之渠魁若尚在藏匿則回部既平同¶
　　雅爾哈善經理後仍宜回至伊犂務將哈薩克錫¶
　　喇等擒獲方為蕆事在朕意本欲於今嵗成功即¶
<pb:KR2c0012_WYG_109-12a>¶
　　可一勞永逸若來年再圖大舉糜費兵馬錢糧必¶
　　歸咎於前此之逗撓不力豈伊等所能承任乎至¶
　　䇿布登扎布所奏在哈什空格斯等處搜捕逸賊¶
　　此等處所伊等進兵時俱已經過何必重勞馬力¶
　　現在哈丹阿巴噶斯餘衆及舍楞等大隊俱未𠞰¶
　　除殊屬不知緩急伊等其自知愧悟益加奮勉又¶
　　據奏送從哈薩克逃出之巴顔克什克及喇嘛原¶
　　端達什等行至巴里坤即解送來京併諭阿里衮¶
<pb:KR2c0012_WYG_109-12b>¶
　　知之¶
　　　定邊將軍兆惠等疏奏隱匿馬匹之郭木呢勒¶
　　　圖審明正法¶
　　　兆惠等奏言原任侍衛郭木呢勒圖將巴圖濟¶
　　　爾噶爾隊内驚走之馬七十三匹隱匿不交又¶
　　　故驅馬羣衝入巴圖濟爾噶爾隊内以致各羣¶
　　　混亂臣等請提首告之章京喀勒占對質今四¶
　　　月十一日喀勒占到案臣等詳訊供詞與巴圖¶
<pb:KR2c0012_WYG_109-13a>¶
　　　濟爾噶爾所奏情節無異郭木呢勒圖亦俯首¶
　　　無辭臣等遵¶
　㫖將郭木呢勒圖正法奏入報¶
　聞¶
　　　庚子¶
　訓諭定邊右副將軍䇿布登扎布等量力追𠞰賊衆¶
　上諭軍機大臣曰昨諭策布登扎布等不必在經過¶
　　之哈什空格斯等處搜捕逸賊惟以擒𠞰舍楞等¶
<pb:KR2c0012_WYG_109-13b>¶
　　為要但䇿布登扎布曾有舊疾復發之奏朕心深¶
　　為軫念此時應已痊可羅卜藏多爾濟聞亦有足¶
　　疾此時得全愈否若尚未愈則現在領隊有人即¶
　　令其回㳺牧調理至得傷之侍衛官兵等平復與¶
　　否俱乘便查奏再哈薩克阿布賚等若遣使前至¶
　　軍營或詢及伊兄成衮扎布即告以曾奉恩㫖念¶
　　其在軍前一載有餘暫令於烏里雅蘇台休息是¶
　　以命我接辦軍務之語庶外藩不致猜疑併𫝊諭¶
<pb:KR2c0012_WYG_109-14a>¶
　　策布登扎布知之¶
　申諭散秩大臣和碩齊等嚴防舍楞逃竄¶
　上諭軍機大臣曰近因成衮扎布奏從前遣往哈薩¶
　　克之侍衛旺楚克多爾濟回營述阿布勒比斯之¶
　　言謂舍楞曾在博羅塔拉之道圖托羅海藏匿遣¶
　　人前往俄羅斯為哈薩克擒殺等語看来舍楞從¶
　　伊犁逃往俄羅斯必有間道可行不定由布空郭¶
　　勒和尼邁拉呼一路是以和碩齊等未能相遇可¶
<pb:KR2c0012_WYG_109-14b>¶
　　𫝊諭伊等將舍楞可入俄羅斯路徑逐一訪問堵¶
　　截要隘遇賊即行𠞰殺不可但於布空郭勒等處¶
　　駐候此㫖仍著成衮扎布派官兵數十名飛遞和¶
　　碩齊等章奏即令其齎回¶
　　　辛丑¶
　訓諭定邊將軍兆惠等勿停運送糧餉¶
　上諭軍機大臣曰阿里衮等奏稱准兆惠咨文業經¶
　　前往回部所有補給糧餉不能趲赴應停其運送¶
<pb:KR2c0012_WYG_109-15a>¶
　　已飭糧運官員止照䇿布登扎布官兵分數交收¶
　　其餘給與臺站官兵等語軍需糧餉所關最要逺¶
　　道䭾載物力維艱即云有賊人牲隻接濟而米石¶
　　甚不易得今雖趲運不及自當先給現在伊犁及¶
　　臺站官兵其餘留貯軍營派兵看守何必退回即¶
　　如䇿布登扎布現稱兆惠將伊等口糧取去兆惠¶
　　等進兵之初曾通計前抵沙喇擘勒再往回部之¶
　　糧今從伊犁起程則已較沙喇擘勒為近當有贏¶
<pb:KR2c0012_WYG_109-15b>¶
　　餘何至取策布登扎布之糧且既取之後亦不為¶
　　人豫籌補給及將来囬抵伊犁之用轉行文停止¶
　　運送是何意見夫此項趲運之糧兆恵等雖暫時¶
　　不用而策布登扎布現在彼處即㽞於策布登扎¶
　　布亦未為不可往返運送徒勞駝隻有是理乎可¶
　　𫝊諭兆恵策布登扎布等運到糧餉務宜加意撙¶
　　節有餘即當貯備併𫝊諭阿里衮速飭糧員照常¶
　　運送毋得視為不急之務致有盗竊糜費¶
<pb:KR2c0012_WYG_109-16a>¶
　　　壬寅¶
　　　叅贊大臣阿桂等疏奏舍楞信息¶
　　　阿桂等奏言五月初四日據巴爾虎領催巴岩¶
　　　察哈爾署䕶軍校津巴索倫披甲車登至營告¶
　　　稱四月二十七日遇行文和碩齊之侍衛布三¶
　　　泰問知我等係唐喀祿前鋒於二十一日在布¶
　　　固圖河為叛賊舎楞等所敗因馬力脫出其大¶
　　　臣侍衛官兵等不知如何布三泰即給馬二匹¶
<pb:KR2c0012_WYG_109-16b>¶
　　　令晝夜馳報竝行知侍衛奎薩等速来䇿應途¶
　　　次遇奎薩等告知前事奎薩即領兵於五月初¶
　　　一日輕騎前趕布三泰又换給馬匹令我等報¶
　　　知等語臣等詢問巴岩據稱哨探侍衛穆倫保¶
　　　於四月十六日捉生詢問知布庫察罕等為大¶
　　　兵擊敗舍楞在阿古爾哈爾海結寨拒守和碩¶
　　　齊等即領兵追襲哨探兵十人只三人脫出十¶
　　　七日遇舍楞之弟勞章扎卜被巴爾虎都圖等¶
<pb:KR2c0012_WYG_109-17a>¶
　　　射傷擒獲據供伊兄現欲歸順和碩齊等遣人¶
　　　往撫舍楞遣宰桑三人約降十九日和碩齊唐¶
　　　喀祿領兵三十名往㑹舍楞約於二十一日來¶
　　　降先一日將勞章扎卜放回至日舍楞等賊衆¶
　　　二千餘人前行至河䭾載甫渡忽回向我兵排¶
　　　立和碩齊等詢問仍以駐候牲隻為詞日中伊¶
　　　等忽分兩翼衝擊與我兵互有殺傷良久惟見¶
　　　賊衆紛擾及帶鞍馬匹驚逸我連射三賊左手¶
<pb:KR2c0012_WYG_109-17b>¶
　　　大指被傷與索倫噶什圖及一索倫一察哈爾¶
　　　向西衝突三人俱被賊追刺我因馬力得脱等¶
　　　語臣等復詢以舍楞所向大約逃往俄羅斯伏¶
　　　思巴岩之言雖未可盡信但奎薩等自應領兵¶
　　　速往臣等就現兵二百餘人并追回已撤之察¶
　　　哈爾兵三百人内挑選四百五十名於五月初¶
　　　七日起程䇿應又成衮扎布派給臣等喀爾喀¶
　　　兵一百名將抵軍營令圖薩拉克齊瑪克蘇爾¶
<pb:KR2c0012_WYG_109-18a>¶
　　　添派兵丁五十名續行接濟口糧務得和碩齊¶
　　　等信息奏入¶
　上諭軍機大臣曰阿桂聞和碩齊唐喀祿為舍楞所¶
　　誘我兵失利之信即領兵䇿應甚屬奮勉著加恩¶
　　賞戴孔雀翎逆賊狡詐如此情殊可惡著𫝊諭䇿¶
　　布登扎布計此時舍楞尚未入俄羅斯必擇地藏¶
　　匿即領兵速進與阿桂合力攻撃從前亦屢降諭¶
　　㫖伊等由博羅塔拉前往路亦甚近至伊犁餘賊¶
<pb:KR2c0012_WYG_109-18b>¶
　　俟兆惠歸途辦理亦可再成衮扎布亦當派兵三¶
　　四百名親往科卜多駐劄候信相機䇿應并𫝊諭¶
　　郎中三寳於達什達瓦㳺牧派兵二百名令總管¶
　　鄂齊爾帶往成衮扎布軍營聽其調遣仍查伊等¶
　　游牧有無存貯錢糧有則照進兵之例賞給否則¶
　　俟抵科卜多後補領其和碩齊等所領官兵有為¶
　　賊傷害者著查明加恩賞䘏萬一逆賊逃入俄羅¶
　　斯亦作速奏聞仍命理藩院行文該薩納特衙門¶
<pb:KR2c0012_WYG_109-19a>¶
　　索取¶
　命議處寜夏解馬官員等¶
　上諭軍機大臣曰黄廷桂叅奏寧夏滿營協領齊卜¶
　　騰昌阿禮佐領伯色涼州佐領二格等解送巴里¶
　　坤馬匹照管踈忽致多遺失請交部嚴加議處等¶
　　語此項馬匹係豫備軍前調撥關係甚重自應留¶
　　心看守牧放向来滿營解送馬匹勝於綠旗官兵¶
　　乃齊卜騰等較之綠旗轉多遺失甚屬不知愧恥¶
<pb:KR2c0012_WYG_109-19b>¶
　　除將送馬兵丁嚴行責懲外齊卜騰等俱著交部¶
　　嚴加議處仍勒令分賠將軍社圖肯嵩阿禮平時¶
　　不能管束教訓亦著交部嚴加察議¶
　　　癸卯¶
　申諭定邊左副將軍成衮扎布等辦理舍楞賊衆¶
　上諭軍機大臣曰據成衮扎布奏稱得阿桂所報舍¶
　　楞信息即同莽古賚領兵三百名前往布延圖策¶
　　應所奏深協機宜適與朕所諭脗合舍楞等為我¶
<pb:KR2c0012_WYG_109-20a>¶
　　兵窮追逃竄其力有限阿桂既領兵䇿應又有成¶
　　衮扎布等相繼前行愈為妥協伊等至布延圖軍¶
　　營惟在相機辦理又思車未楚克扎布頗諳軍務¶
　　今烏里雅蘇台無事有福祿等在彼足矣成衮扎¶
　　布前往䇿應若用伊為哨探似屬有益至達什達¶
　　瓦屬人亦於地方熟習但游牧稍逺未必能趲赴¶
　　若軍前需用自可調來接濟或非所必需而業經¶
　　派調即酌量賞給遣回亦可又¶
<pb:KR2c0012_WYG_109-20b>¶
　諭曰阿桂昨奮勉遄行朕已加恩賞伊若得舍楞確¶
　　信須量力而進倘賊勢頗强即候成衮扎布等合¶
　　力攻𠞰固不可輕身嘗試亦不可心存恇怯其巴¶
　　爾虎領催巴岩即令其馳驛来京以備詢問¶
　　　乙巳¶
　　　議駐劄索倫官兵事宜¶
　　　黒龍江將軍綽爾多等奏言臣等欽奉¶
　諭㫖揀選索倫兵一千名攜眷前往伊犁烏魯木齊¶
<pb:KR2c0012_WYG_109-21a>¶
　　　等處駐防續奉有伊等若不願攜眷前往即令¶
　　　其更番戍守之¶
　㫖臣等遵將打牲索倫等𫝊集詢問據稱情願本身¶
　　　前往効力臣等揀選年力精壯者一千名派副¶
　　　總管二員佐領十二員驍騎校十二員於六月¶
　　　間由克爾倫一路起行三年一次更换查駐防¶
　　　官兵俱按俸餉賞給官員賞俸二年兵丁賞銀¶
　　　四十兩請將此次派出官兵減半賞給所有跟¶
<pb:KR2c0012_WYG_109-21b>¶
　　　役馬匹及鹽菜口糧俱賞給銀兩其軍器等件¶
　　　酌於四城官兵内取給火藥鉛子麻繩亦於存¶
　　　貯數内動用仍由理藩院派出筆帖式領催等¶
　　　帶領前往其總統官員請候¶
　命下遵行奏入得¶
　㫖軍機大臣速議具奏尋議派撥索倫官兵蒙¶
　恩諭體恤令其更番戍守今綽爾多等請三年一次¶
　　　更换應如所奏辦理索倫官兵原無俸餉今照¶
<pb:KR2c0012_WYG_109-22a>¶
　　　駐防官兵例減半賞給其跟役馬匹及鹽菜口¶
　　　糧銀兩均請照例賞給軍器等件亦照兵數帶¶
　　　往惟火藥鉛子麻繩䭾載多費應令向烏里雅¶
　　　蘇台支給此次駐防兵丁軍前自有大臣統轄¶
　　　似不必再派將軍副都統等即於副總管内揀¶
　　　派一員令其管領再西路所有索倫兵在軍前¶
　　　年久俟此次官兵到日即行撤回其由理藩院¶
　　　派員帶領亦係循照舊例應派筆帖式一員領¶
<pb:KR2c0012_WYG_109-22b>¶
　　　催二名馳驛前往經過喀爾喀各游牧俱添派¶
　　　兵丁照管至烏里雅蘇台離西路不逺由成衮¶
　　　扎布派撥帶領兵丁其筆帖式等即令回京奏¶
　　　入得¶
　㫖帶領索倫官兵不必派出筆帖式等著御前侍衛¶
　　敦察理藩院主事留保住前往至烏里雅蘇台時¶
　　成衮扎布或於達什達瓦屬人或於扎哈沁屬人¶
　　内熟習從阿濟必濟經過哈卜塔克拜塔克至巴¶
<pb:KR2c0012_WYG_109-23a>¶
　　里坤路徑者派出二名隨敦察等沿途捜捕嗎哈¶
　　沁抵巴里坤後即著回京餘依議¶
　　　丙午¶
　申諭定邊右副將軍䇿布登扎布等親往會𠞰舍楞¶
　上諭軍機大臣曰據䇿布登扎布奏稱派喀爾喀公¶
　　品級達什等捜捕空格斯附近逸賊俟回兵後再¶
　　遵㫖前至塔爾巴噶台探叛賊舍楞所向等語伊¶
　　等從前初聞舍楞逃信若即行尾追又有和碩齊¶
<pb:KR2c0012_WYG_109-23b>¶
　　等堵截必為我兵擒獲何至有約降失利之事今¶
　　舍楞已逋逃兩月餘此時豈尚在塔爾巴噶台坐¶
　　待追兵耶現在阿桂及成衮扎布俱前往策應可¶
　　傳諭策布登扎布惟速赴額爾齊斯㑹同勦賊不¶
　　可派員前往至所奏圖倫楚追擒布圖庫未獲又¶
　　派往策應敏珠爾多爾濟攻勦哈丹餘賊等語圖¶
　　倫楚此次追賊全未奮勉効力著革去副都統降¶
　　為二等侍衛以觀後效¶
<pb:KR2c0012_WYG_109-24a>¶
　申諭定邊將軍兆恵等進勦招降事宜¶
　上諭軍機大臣曰據兆恵等奏稱四月十三日渡伊¶
　　犁河已抵格根喀爾竒喇詢問嚮導人等由特穆¶
　　爾圖淖爾過巴爾琿嶺穿行布魯特境内計一月¶
　　可至葉爾羌喀什噶爾等語前經屢降諭㫖令兆¶
　　惠等將伊犁等處叛賊渠魁全行擒獲再往回部¶
　　今來奏業已遄行自毋庸復返但伊等帶兵不多¶
　　當沿途休息馬力候雅爾哈善信息隨後㑹合方¶
<pb:KR2c0012_WYG_109-24b>¶
　　克有濟此時兆惠等已往回部䇿布登扎布等又¶
　　往追舍楞伊犁無兵駐守或哈薩克錫喇等乘間¶
　　復出亦未可定可𫝊諭兆惠等平定回部後仍遵¶
　　前㫖回抵伊犁盡𠞰遺孽如渠魁一人未獲不可¶
　　謂之蕆事其沿途所見情形仍陸續奏聞又¶
　諭曰從前勅諭布魯特部落之㫖久經頒發兆惠等¶
　　既經過其地即將前㫖通行曉諭或應加以撫慰¶
　　或應示以兵威惟在相機辦理¶
<pb:KR2c0012_WYG_109-25a>¶
　　　丁未¶
　命以發遣人犯賞給安西等處綠旗兵丁¶
　上諭軍機大臣曰發遣巴里坤屯田人犯前據阿里¶
　　衮奏請分地安挿已諭由黄廷桂處行文申飭今¶
　　該督覆奏尚未悉辦理本意此等人犯與賞給黑¶
　　龍江索倫兵為奴之犯無異但從前定議時僅將¶
　　此列入屯種事宜各條内未有賞給兵丁為奴之¶
　　語無怪外省之瞻顧拘泥視為萬難辦理之舉也¶
<pb:KR2c0012_WYG_109-25b>¶
　　著再行詳悉𫝊諭黄廷桂等俾得知所從事此時¶
　　屯田一事既由近及逺則人犯亦不必遽行逺發¶
　　著先賞安西綠旗兵為奴俟安西數足再發往哈¶
　　密二三年後以次及巴里坤烏魯木齊等處兵丁¶
　　為奴如滋事潛逃挐獲即行正法該督等更當留¶
　　心體察并𫝊諭永貴定長知之¶
　　　己酉¶
　　　議屯田増兵措餉事宜¶
<pb:KR2c0012_WYG_109-26a>¶
　　　辦理屯田侍郎永貴等奏言臣等欽奉¶
　諭㫖令將現在屯田收穀分數合計兵丁口糧來嵗¶
　　　可増兵墾田若干及酌留平定回部兵丁就近¶
　　　屯田等事籌議具奏臣等伏思平定回部後若¶
　　　將兵丁撤回巴里坤於次年屯田時再往未免¶
　　　勞費自應酌量存留現在屯田兵三千六百名¶
　　　可收穀三萬零六百石其魯克察克吐魯番附¶
　　　近喀喇和卓等處雖有餘地究為磽瘠不必增¶
<pb:KR2c0012_WYG_109-26b>¶
　　　兵烏魯木齊地廣而荒擬前往查勘再議托克¶
　　　三餘地尚多水亦足用惟當脩堤濬渠應請増¶
　　　兵四百名哈喇沙爾地最廣海都河水甚足但¶
　　　河身低於渠道須大加脩築應請增兵二千名¶
　　　合之現在兵丁共六千名益以官員胥役自本¶
　　　年十月至來年九月收穫時所需耔種口糧計¶
　　　本年所收之穀可支六月尚不足五月餘之食¶
　　　須由巴里坤運送恐滋勞費但臣等查奏收成¶
<pb:KR2c0012_WYG_109-27a>¶
　　　分數特就去年闢展所得約略計算若官兵奮¶
　　　勉力作能倍加收穫自當酌減運送之口糧或¶
　　　有増添亦即行文補給奏入得¶
　㫖軍機大臣議奏尋議屯田一事原為駐防兵丁省¶
　　　轉餉之勞必勸課力田一人所耕可給數人之¶
　　　食方為有益今永貴等奏稱除支給屯兵口糧¶
　　　外所餘無㡬未免有名無實或係墾闢之初人¶
　　　力不齊所致嗣後若仍不能多穫則自屬辦理¶
<pb:KR2c0012_WYG_109-27b>¶
　　　不善應俟秋收之日再為查核其烏魯木齊等¶
　　　處度地増兵應如所奏辦理至所奏六千兵丁¶
　　　尚不敷口糧五月餘又云運送恐滋勞費乃慮¶
　　　留兵太多則口糧不足之意永貴等係専辦屯¶
　　　田大臣見聞既確自應明白陳奏請¶
　勅下永貴等令將来年應增兵丁若干口糧若干且¶
　　　巴里坤既難運送可否向回人交易據實奏¶
　聞若回地出穀有限不能交易即將前後屯田兵丁¶
<pb:KR2c0012_WYG_109-28a>¶
　　　暫行撤回巴里坤其附近吐魯番所收穀石令¶
　　　額敏和卓派兵看守惟烏魯木齊等處較逺酌¶
　　　於駐防索倫兵一千名内派五六百名前往看¶
　　　守仍令黄廷桂將屯田需用各項先期送至吐¶
　　　魯番俟来年將屯田兵丁遣往收穫有效再於¶
　　　伊犁等處漸次經理奏入¶
　上諭曰屯田積穀本意原為駐防兵丁口食有資且¶
　　省餽餉之勞俾邊民得以休息若所收榖石僅足¶
<pb:KR2c0012_WYG_109-28b>¶
　　供給屯田兵丁復有何益此奏著交與雅爾哈善¶
　　額敏和卓等悉心籌酌據實定議具奏¶
　　　壬子¶
　　　叅贊大臣阿桂等疏奏堵𠞰舍楞官兵信息¶
　　　阿桂奏言臣等於五月初十日駐兵多托淖爾¶
　　　據和碩齊隊内察哈爾䕶軍賽音圖索倫署驍¶
　　　騎校薩爾巴圖巴爾虎領催達賚等報稱四月¶
　　　初八日和碩齊唐喀祿等聞哈薩克汗巴巴領¶
<pb:KR2c0012_WYG_109-29a>¶
　　　兵前來將舍楞差往俄羅斯之三人挐獲十四¶
　　　日領兵五百名至布固圖河十七日擒獲舍楞¶
　　　之弟勞章扎卜據供舍楞情願歸降因釋放回¶
　　　巢舍楞請定地遷移㳺牧唐喀祿恐為所誘和¶
　　　碩齊欲察看情形同唐喀祿富錫爾佛爾慶額¶
　　　前往和碩齊恐舍楞疑懼令官兵下馬舍楞遣¶
　　　人送酒和碩齊飲之即直造其營久未回返忽¶
　　　賊衆諠噪攻撃我兵猝起迎敵至額卜克特山¶
<pb:KR2c0012_WYG_109-29b>¶
　　　察哈爾䕶軍畢里克圖親見和碩齊更衣走入¶
　　　賊隊侍衛穆倫保等奮力殺賊四十餘人傷賊¶
　　　二百餘人穆倫保及察哈爾署叅領巴特瑪扎¶
　　　卜索倫署叅領額爾古勒等陣亡戴奬賞翎托¶
　　　爾蘇岱署叅領額徳爾徳被傷最重察哈爾營¶
　　　總齊巴勒索倫叅領車伯勒敏遜阿喇卜坦俱¶
　　　被傷察哈爾署叅領拜音察克受傷被擒營總¶
　　　齊巴勒等辨認遺尸收集兵丁二百餘名二十¶
<pb:KR2c0012_WYG_109-30a>¶
　　　三日遣來呈報臣等於五月十二日兵至索勒¶
　　　畢布拉罕之伯勒齊爾厄魯特藍翎侍衛碩通¶
　　　唐喀祿家人百嵗等前來詢知唐喀祿等於四¶
　　　月二十日至舍楞之營坐談良久伏賊忽起害¶
　　　唐喀祿并斫其腹佛爾慶額同時被害富錫爾¶
　　　起立射殺一賊賊衆競前斫仆百嵗傷首得脱¶
　　　碩通告稱賊人逃走踪跡係過喀拉瑪嶺投入¶
　　　俄羅斯由布固圖前往十餘日可至賊衆約二¶
<pb:KR2c0012_WYG_109-30b>¶
　　　千餘人又據脱出之巴爾虎兵扎雅圖親見和¶
　　　碩齊在賊隊内散行又聞賊衆渡額爾齊斯河¶
　　　將和碩齊釋放并給與馬匹等語又據前遣遞¶
　　　送¶
　諭㫖之䕶軍校七格回營告稱四月十七日至布空¶
　　　郭勒見和碩齊等業已移兵二十三日至布固¶
　　　圖河見官兵被害情形望見賊衆烟火隨潛身¶
　　　偵探為瞭望賊人所覺追来接戰七格與索倫¶
<pb:KR2c0012_WYG_109-31a>¶
　　　署驍騎校禪新署領催祿吉圖各射殺一賊奪¶
　　　取馬匹軍器沿途收集官兵五十餘名分給口¶
　　　糧馬駝令其續到臣等仍策應侍衛奎薩營總¶
　　　班珠爾等速追舍楞令碩通為導一面䕶送脱¶
　　　出之得傷官兵等回科卜多休息遣回各游牧¶
　　　其餘官兵有情願再往雪恨者仍行帶往奏入¶
　上諭軍機大臣曰據阿桂奏報和碩齊唐喀祿等為¶
　　賊舍楞所誘唐喀祿等被害和碩齊更衣降賊等¶
<pb:KR2c0012_WYG_109-31b>¶
　　語唐喀祿雖一時被誘遇害尚能奮勇捐軀深可¶
　　憫惻著交部照陣亡副都統例議䘏侍衛富錫爾¶
　　穆倫保佛爾慶額等亦著交部議䘏俱給與世職¶
　　其餘陣亡得傷官兵著阿桂查明送部分别議敘¶
　　議䘏侍衛奎薩營總班珠爾聞信前追逆賊亦著¶
　　議敘䕶軍校七格著加恩授為二等侍衛賜號哈¶
　　坦巴圖魯藍翎侍衛碩通授為三等侍衛賜號卓¶
　　里克圖巴圖魯賞銀各一百兩營總齊巴勒敏遜¶
<pb:KR2c0012_WYG_109-32a>¶
　　遇應陞之缺即補驍騎校薩爾巴圖遇佐領缺出¶
　　即補䕶軍賽音圖領催達賚以驍騎校即補至和¶
　　碩齊自歸附以来加恩擢至散秩大臣今遇賊叛¶
　　降情罪可惡倘戀其妻子潛回游牧即行挐送來¶
　　京仍遣納穆扎爾馳驛至察哈爾將伊妻子全行¶
　　誅戮以彰國憲又¶
　諭曰阿桂領兵速追逆賊尚屬奮勉若舍楞未入俄¶
　　羅斯務宜體察賊勢相機擒𠞰或需增兵即知㑹¶
<pb:KR2c0012_WYG_109-32b>¶
　　成衮扎布前往䇿應阿桂仍候辦理哈薩克錫喇¶
　　布庫察罕事竣再行撤回成衮扎布此時暫駐科¶
　　卜多候信其脱出得傷官兵阿桂即量加賞給令¶
　　回游牧休息前所派達什達瓦兵丁成衮扎布亦¶
　　酌量賞給調回昨據舒明奏請與成衮扎布同往¶
　　策應阿桂則科卜多軍營之任又將誰屬殊不曉¶
　　事豈以一經陳奏便可塞責耶著仍駐科卜多辦¶
　　事¶
<pb:KR2c0012_WYG_109-33a>¶
　¶
　¶
　¶
　¶
　¶
　¶
　¶
　¶
<pb:KR2c0012_WYG_109-33b>¶
　¶
　¶
　¶
　¶
　¶
　¶
　¶
平定準噶爾方略正編卷五十五¶
