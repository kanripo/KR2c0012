# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.636059
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷四十三
<pb:KR2c0012_WYG_043-1a>¶
欽定四庫全書¶
平定準噶爾方略前編卷四十三¶
　　　乾隆二年春正月壬子¶
　命殷扎那等率駐防兵赴北路更代¶
　　　總理王大臣等奏言前者臣等議乾隆二年撥¶
　　　赴北路換班兵二千五百名其察哈爾兵一千¶
　　　五百名應遣京城副都統一員率之索倫達呼¶
　　　里兵一千名應遣黒龍江副都統一員率之謹¶
<pb:KR2c0012_WYG_043-1b>¶
　　　開列職名伏候¶
　欽命其兵丁應給口糧馬匹請照例支給奏入得¶
　㫖著殷扎那圖那去餘依議¶
　　　二月己未朔¶
　命暫留換班兵協力防秋¶
　上諭王大臣等曰去年七月内準賊侵我卡倫掠去¶
　　喀爾喀二人今秋宜嚴加防範現在派徃換班察¶
　　哈爾兵一千五百名黒龍江兵一千名令於五月¶
<pb:KR2c0012_WYG_043-2a>¶
　　初間由本處起程七月初間務到軍營著行文額¶
　　駙䇿凌等俟換班兵到日將換回兵丁暫行留駐¶
　　協力加謹防範俟過七八月𦂳要之時再將伊等¶
　　發回今年準夷若復侵我卡倫應令額駙䇿凌將¶
　　明年應如何防範之處先期定議具奏再西路應¶
　　如何豫備之處亦行文大學士查郎阿令其先事¶
　　詳議具奏¶
　　　辛酉¶
<pb:KR2c0012_WYG_043-2b>¶
　恩免西寧等鎮官兵應追銀兩¶
　上諭内閣曰據劉於義奏稱西寧鎮有原調援𠞰撤¶
　　回官兵二百三十九名於雍正十二年并乾隆元¶
　　年節次派撥出口所有原領俸賞銀兩似應准其¶
　　抵算又大通鎮撤回未經續派兵丁七十七名領¶
　　過賞銀一千七百兩前曾另行派調將賞銀追給¶
　　頂派各兵查頂替之兵逺役塞外俱經製辦行裝¶
　　費用無存可否加恩免其追繳等語征兵借支銀¶
<pb:KR2c0012_WYG_043-3a>¶
　　兩前已降㫖盡與豁免今西寧大通官兵應追銀¶
　　兩著照劉於義所請一體加恩免其追繳¶
　　　癸酉¶
　　　準噶爾部人恭格來降¶
　命賞給安揷如例¶
　　　三月乙卯¶
　　　額駙䇿凌奏請明年東三省兵二千名牧厰兵¶
　　　五百名當代還者亦令於防秋後九月遣還奏¶
<pb:KR2c0012_WYG_043-3b>¶
　　　入¶
　上從之¶
　　　夏四月壬午¶
　命額駙䇿凌移書曉諭噶爾丹䇿零¶
　　　定邊副將軍額駙䇿凌奏言據貝勒青滚雜卜¶
　　　報三月初十日噶爾丹䇿零遣人送還去秋被¶
　　　掠津巴鄂羅思且有致車臣汗等書一通送至¶
　　　軍營臣等譯來書言前¶
<pb:KR2c0012_WYG_043-4a>¶
　大皇帝賜書令我等游牧不得過阿爾台其䝉古屬¶
　　　人居住如故如此則遣使不如此則不必遣使¶
　　　想非出¶
　大皇帝㫖特喀爾喀台吉等疑我逼處阿爾台有害¶
　　　爾等游牧慫恿部院大人為此耳竊思阿爾台¶
　　　乃我祖父所貽故難讓給自今和好後彼此雜¶
　　　處何妨若欲興兵搆怨雖逺亦可至也前此相¶
　　　爭爾我兩傷用兵何益况¶
<pb:KR2c0012_WYG_043-4b>¶
　大皇帝為爾出兵爾喀爾喀自當供應即我兵至時¶
　　　口糧亦不免取給於爾去年因爾等卡倫逼近¶
　　　阿爾台我邊界人遂生疑惑擒爾二人嗣後爾¶
　　　等卡倫宜稍内撤無近阿爾台游牧或致生事¶
　　　爾䝉古台吉等當告知内地部院大臣奏聞¶
　大皇帝惟以廣行黄教休逸羣生為意爾若以書覆¶
　　　我可於秋九月發來又據津巴言去年七月初¶
　　　八日我與鄂羅思為賊所掠至伊犁今年正月¶
<pb:KR2c0012_WYG_043-5a>¶
　　　初九日見噶爾丹䇿零給書一通令致車臣汗¶
　　　給衣一襲并還前所掠馬駝器械撥十人䕶送¶
　　　即日起程二月二十日至薩里鄂羅思道病死¶
　　　我於三月十四日至博托和尼和羅卡倫臣等¶
　　　詳察噶爾丹䇿零掠我二人今又送還葢因¶
　勅書所諭甚明不便復遣使來藉此致書於臣冀得¶
　　　奏聞¶
　皇上書中所言仍欲得阿爾台似應覆與一書或以¶
<pb:KR2c0012_WYG_043-5b>¶
　　　臣等奏¶
　聞更降¶
　勅諭或竟作臣等意見覆書開示伏候¶
　睿鑒總理王大臣等議覆日準夷此舉大有窮廹向¶
　　　化之意但阿爾台斷不可與前此¶
　勅書業已詳備無庸再給應令額駙䇿凌作書答之¶
　　　臣等恭擬呈¶
　覽奏入¶
<pb:KR2c0012_WYG_043-6a>¶
　上從之尋進所擬額駙䇿凌與準夷書曰固倫額駙¶
　　　䇿凌致書準噶爾台吉今年四月津巴來得台¶
　　　吉書云我欲取阿爾台台吉尚未曉¶
　大皇帝之意我果有取阿爾台之心大兵豈肯盡撤¶
　　　我撤大兵即可知¶
　大皇帝之意矣阿爾台乃天定交界爾父渾台吉時¶
　　　阿爾台以南原無厄魯特游牧自滅噶爾丹博¶
　　　什克圖以來我等建城駐兵其地衆所共知其¶
<pb:KR2c0012_WYG_043-6b>¶
　　　不令爾衆游牧者原欲以阿爾台為閒地兩不¶
　　　相取彼此隔逺庶永相和好不起爭端耳今台¶
　　　吉反云難以讓給試思阿爾台果係誰地誰能¶
　　　讓給¶
　大皇帝據理諭爾剖斷甚明台吉尚爾飾説是不願¶
　　　休息衆生也論説滋多空勞徃返總之阿爾台¶
　　　可以給爾與否台吉宜再詳思不可偏執利己¶
　　　之見也又謂逼處則有害我等游牧彼此相持¶
<pb:KR2c0012_WYG_043-7a>¶
　　　誰受其害尚在未定¶
　大皇帝洞鑒留作隙地正欲廣教安民耳台吉若欲¶
　　　如前者首禍興兵是勞苦衆生皆爾之故於我¶
　　　無渉也來書又言興兵搆怨逺亦可至我¶
　大皇帝諭令分畫疆界原欲爾我自此息兵爾誠遵¶
　㫖定議我兵必不為禍始亦不復向科卜多居住倘¶
　　　爾復造釁端我惟坐待其來並不煩内地兵惟¶
　　　盡我喀爾喀之力上報¶
<pb:KR2c0012_WYG_043-7b>¶
　主恩孰是孰非孰好生孰不好生自有¶
天鑒我部惟體¶
　大皇帝仁育之心防邊居守勿為禍始勞苦士馬而¶
　　　已台吉其知之又謂我卡倫逼近阿爾台故爾¶
　　　生疑擒此二人自今卡倫宜向内撤按我等現¶
　　　在卡倫乃¶
聖祖仁皇帝時設立至今並未外移即議定地界卡倫¶
　　　豈可不立今欲令我内撤是强以難行之事也¶
<pb:KR2c0012_WYG_043-8a>¶
　　　又謂毋近阿爾台游牧或致生事台吉果遵¶
　大皇帝諭㫖止議定界於理甚合於爾亦無甚難行¶
　　　今反言生事是猶意在興兵也惟末云當告知¶
　　　部院大臣奏聞¶
　大皇帝以廣黄教以安衆生知台吉雖多飾辭仍意¶
　　　在求和耳我已舉大略奏¶
　聞欽奉¶
　大皇帝諭㫖噶爾丹䇿零遣吹納木喀來時諸事俱¶
<pb:KR2c0012_WYG_043-8b>¶
　　經降㫖曉諭何彼尚未深悉朕意彼既行文於爾¶
　　爾可再以朕意曉諭之書至台吉其詳審是非利¶
　　　害遣使達誠如爾難於遣使我當代奏令爾使¶
　　　赴京共成和好若仍牽率借端於事何益奏入¶
　　　報¶
　聞¶
　　　甲申¶
　命種地綠旗兵毋庸再撥¶
<pb:KR2c0012_WYG_043-9a>¶
　　　額駙䇿凌等奏言前令卓鼐等徃勘鄂爾昆可¶
　　　耕地畝實可給三千人耕種即以今年換班綠¶
　　　旗兵六百再另撥一千九百共二千五百名令¶
　　　一千五百名擇地耕種令一千名分駐塔米爾¶
　　　鄂爾昆兩處防守城池倉庫其種地事務即令¶
　　　總兵官管理暇時仍令操演訓練遇有撥遣可¶
　　　成勁兵一隊矣總理王大臣等議覆據奏除駐¶
　　　防兵外當用一千五百人耕種今軍營綠旗兵¶
<pb:KR2c0012_WYG_043-9b>¶
　　　六百并罪人計一千有餘不必更撥兵丁前徃¶
　　　又現在遵¶
　㫖議運軍糧不必另議撥兵種地奏入¶
　上從之¶
　　　五月丁未¶
　命内扎薩克等防秋兵丁在本處備調¶
　　　總理王大臣等奏言臣等以理藩院所報内扎¶
　　　薩克等沿戈壁防兵及游牧處備兵之數具奏¶
<pb:KR2c0012_WYG_043-10a>¶
　　　得¶
　㫖觀内扎薩克王等所報沿戈壁防秋駐兵所需馬¶
　　匹糗糧俱伊等自辦但此兵止令其豫備用與不¶
　　用尚介兩可若每年如此則䝉古等不勝其累倘¶
　　必須逺駐人畜並困於徃返宜如何加賞與其每¶
　　年虛糜帑項與出兵無異不若令其在游牧處豫¶
　　備以候調遣遇有調遣之處倍加賞賚辦理啓行¶
　　著詳議具奏并移咨詢問額駙䇿凌此兵在游牧¶
<pb:KR2c0012_WYG_043-10b>¶
　　處豫備有益與否令據所見奏聞臣等伏思内扎¶
　　　薩克兵沿戈壁駐防雖聲援稍近但六盟長下¶
　　　三千兵分駐六處相距數百里力弱勢單即歲¶
　　　加¶
　恩賞未必得收其用不但虚糜帑項而䝉古等徃返¶
　　　如織勞費殊甚若令三千兵亦在游牧處豫備¶
　　　於聲援不致遲悞而伊等亦不甚勞苦應行文¶
　　　扎薩克等令防秋兵暫停啓行與游牧處豫備¶
<pb:KR2c0012_WYG_043-11a>¶
　　　兵八千名同聴調遣即於本處駐劄其兵丁馬¶
　　　畜軍器整理儲備聞調即行無悞時刻又查前¶
　　　次調遣内扎薩克䝉古官兵賞王貝勒俸一年¶
　　　各台吉銀一百五十兩章京銀一百二十兩副¶
　　　都統銀一百兩㕘領銀八十兩佐領銀六十兩¶
　　　驍騎校銀四十兩兵丁銀二十兩其鹽茶口糧¶
　　　及僕從人役悉分等支給此兵若有調遣請如¶
　　　前例賞給至移咨額駙䇿凌令其具奏俟奏到¶
<pb:KR2c0012_WYG_043-11b>¶
　　　再議奏入得¶
　㫖依議速行尋䇿凌等奏言游牧處所撥防秋兵丁¶
　　　應令各游牧所在豫備每年六月該管盟長扎¶
　　　薩克等各令兵丁整頓器械候京城遣賢能大¶
　　　員七月初間徃勘再令六盟長屬下撥兵分二¶
　　　隊每隊以大銜扎薩克一人統之以西林郭勒¶
　　　烏蘭察卜伊克招三盟長兵為首隊招烏達哲¶
　　　里木卓索圖三盟長兵為次隊緩急有事一面¶
<pb:KR2c0012_WYG_043-12a>¶
　　　具¶
　　奏一面調遣令統領之人迅速率徃其每隊由某¶
　　　路入援之處臣等臨時酌定而行王大臣等議¶
　　　覆應如所請其請遣大臣徃勘每隊應遣大臣¶
　　　一員章京一員俟臨期令部臣開列侍郎副都¶
　　　統等職名奏請奏入得¶
　㫖内扎薩克等游牧處豫備兵丁最為𦂳要著今年¶
　　即派大臣官員等徃勘餘依議尋¶
<pb:KR2c0012_WYG_043-12b>¶
　命永興等前徃查勘¶
　　　六月甲戌¶
　命移呼倫貝爾駐兵家屬於鄂木博齊等處屯種¶
　　　將軍額爾圖奏言駐防呼倫貝爾之索倫達呼¶
　　　里巴爾虎兵向賴糧米度日而其地並無可耕¶
　　　又道通俄羅斯所闗𦂳要若令悉撤但以新兵¶
　　　守邊未協機宜臣等令㕘領那木求等相度附¶
　　　近并詢問衆兵並言惟興安山嶺之陽鄂木博¶
<pb:KR2c0012_WYG_043-13a>¶
　　　齊及雅爾河鼐等處地勢寛平水草肥美既可¶
　　　屯駐兼宜耕種若使我等移居其地每年徃呼¶
　　　倫貝爾更番駐防甚便臣等議得呼倫貝爾兵¶
　　　二千名已撥赴軍營僅餘一千駐防不便更令¶
　　　他移請以三千兵丁之妻子盡移鄂木博齊等¶
　　　處居住耕種令總管一員率兵千人至呼倫貝¶
　　　爾防守俟軍營二千人撤還時仍令更代駐防¶
　　　總理王大臣議覆應如所請奏入得¶
<pb:KR2c0012_WYG_043-13b>¶
　㫖著仍派塞楞額總管餘依議¶
　　　秋九月辛卯¶
　命哈岱來京¶
　上諭總理王大臣等曰軍營㕘贊大臣哈岱頗著勞¶
　　績年老無子著調回京師其員缺著䕶軍統領馬¶
　　尼補授前徃更換¶
　　　癸巳¶
　　　準噶爾回民米爾阿書爾來降¶
<pb:KR2c0012_WYG_043-14a>¶
　命賞給安揷如例¶
　　　閏九月丙辰¶
　命侍郎杭奕祿等仍留駐西藏¶
　　　副都統納蘇泰奏言侍郎杭奕祿請撤駐藏兵¶
　　　奉¶
　㫖觀杭奕祿所奏貝勒頗羅鼐等深以内地之兵在¶
　　藏駐劄於伊等有益前¶
皇考特憫念唐古忒人衆恐内地之兵久經駐藏或有¶
<pb:KR2c0012_WYG_043-14b>¶
　　累伊等思欲撤回若果有益數百兵丁所費糧餉¶
　　㡬何著將此駐防與臺站兵暫停撤回照舊換班¶
　　駐劄俟一二年再定副都統納蘇泰徃駐日久著¶
　　回京杭奕祿仍留藏與總兵官周起鳳一同駐劄¶
　　辦事其應換部員筆帖式著該部派遣更替臣謹¶
　　　遵¶
　㫖於八月十五日即以印交杭奕祿九月初一日起¶
　　　程奏入報¶
<pb:KR2c0012_WYG_043-15a>¶
　聞¶
　　　壬申¶
　命覺和托總管阿爾台軍臺白泰協同辦事¶
　　　辛巳¶
　　　準噶爾部人達什來降¶
　命賞給安揷如例¶
　　　冬十月丁未¶
　　　準噶爾部人䇿凌古爾巴納來降¶
<pb:KR2c0012_WYG_043-15b>¶
　命賞給安揷如例¶
　　　庚戌¶
　命籌辦設厰牧馬事宜¶
　上諭總理王大臣等曰國家馬政最闗𦂳要必平時¶
　　牧養蕃息斯緩急可以備用從前用兵之時需用¶
　　馬匹俱發帑採買為數甚多且諸王等俱有進獻¶
　　之馬近既撤兵此項馬匹未見下落即云每年有¶
　　倒斃者亦不過百匹中數匹而已其應有之馬作¶
<pb:KR2c0012_WYG_043-16a>¶
　　何詳查辦理夫牧養馬匹必須經理得宜俾孳生¶
　　繁庶日見其多方為有益然以無事之時而頻年¶
　　飼養不特糜費國帑且恐畜養過多草料騰貴於¶
　　兵民均有未便現今籌議馬政必經費有節而又¶
　　孳生繁盛乃為䇿之善者其如何分設厰地牧放¶
　　俾永逺有益之處著總理事務王大臣㑹同八旗¶
　　大臣該部詳悉妥議具奏至於京師亦須用馬匹¶
　　而厰地多在口外未免離京稍逺即如本年八月¶
<pb:KR2c0012_WYG_043-16b>¶
　　朕躬詣¶
泰陵兵部奏請將京城八旗出厰馬匹調回應用夫以¶
　　口外馬匹調至京城用後仍須發回則徃返之間¶
　　已致疲乏又豈能濟一時之用乎附近京師如宻¶
　　雲熱河諸處有可安設馬厰者亦宜酌議安設則¶
　　調用更屬近便令諸王大臣等一併㑹議具奏¶
　　　十一月戊午¶
　　　定邊副將軍額駙䇿凌奏報鄂爾昆等處秋成¶
<pb:KR2c0012_WYG_043-17a>¶
　　　收糧共五千四百四十五石有零得¶
　㫖下部知之¶
　　　壬戌¶
　　　準噶爾回民薩特竒率親屬五人來降¶
　命賞給安揷如例¶
　命額駙䇿凌及台吉額黙根來京¶
　　　先是額駙䇿凌令台吉額黙根等持答噶爾丹¶
　　　䇿凌書一通至準夷界上有達什敦多卜等接¶
<pb:KR2c0012_WYG_043-17b>¶
　　　見同至卓索圖和碩見台吉徳齊特宰桑孟克¶
　　　博羅特告以來意徳齊特等即撥三十餘人令¶
　　　送徃伊犁額黙根告以奉命只令致書不便前¶
　　　徃㑹噶爾丹䇿零已先期遣博巴來迎遂於九¶
　　　月初七日至伊犁初九日見噶爾丹䇿零致書¶
　　　閏九月初四日噶爾丹䇿零告額黙根云有奏¶
　大皇帝一書又與車臣汗一書我遣宰桑達什博吉¶
　　　爾二人為使二十四人為從與爾同行遂於初¶
<pb:KR2c0012_WYG_043-18a>¶
　　　五日起程十月二十日至布拉罕之察罕托輝¶
　　　額黙根馳驛先至軍營額駙䇿凌以¶
　聞且奏言前者與噶爾丹䇿零書原有如難於遣使¶
　　　當為代奏令爾使入京之語觀此次遣大宰桑¶
　　　前來定有求和之意可否令夷使進京又臣以¶
　　　年例當入¶
　覲夷使到時可否告以臣已奉¶
　㫖赴京即令使者來京如䝉¶
<pb:KR2c0012_WYG_043-18b>¶
　俞允軍營印信應暫令何人署理伏候¶
　欽命奏入得¶
　㫖著額駙䇿凌率台吉額黙根馳驛來京副將軍印¶
　　務暫令海蘭䕶理夷使達什等勿令窺伺軍營及¶
　　䝉古游牧處導彼從口外行走并䕶送來京¶
　　　丙寅¶
　　　準噶爾部人䇿凌回民古爾巴勒來降¶
　命賞給安揷如例¶
<pb:KR2c0012_WYG_043-19a>¶
　　　辛未¶
　命大學士鄂爾泰等仍辦理軍機事務¶
　上諭内閣曰昨莊親王等請裁總理事務辭意懇切¶
　　朕無奈允行但西北兩路軍務尚未完竣朕日理¶
　　萬㡬有時命就近交辦事件從前¶
皇考時辦理軍機事務曾特派大臣今著大學士鄂爾¶
　　泰張廷玉公訥親尚書海望侍郎那延泰班第照¶
　　舊辦理¶
<pb:KR2c0012_WYG_043-19b>¶
　　　十二月丙午¶
　　　酌定準噶爾使臣達什等至京事宜¶
　　　大學士鄂爾泰等奏言此次準噶爾來使達什¶
　　　博濟爾等到時請即引至¶
　　圓明園宫門跪伏理藩院閲受表文幷貢物繙譯¶
　　　呈¶
　覽引來使至吏部朝房列坐¶
　賜食畢館之於聖化寺道經額駙䇿凌寓即令其遞¶
<pb:KR2c0012_WYG_043-20a>¶
　　　送噶爾丹䇿零與額駙書所有給與來使食物¶
　　　器用夫役驛馬請悉如吹納木喀例令各處支¶
　　　給辦理奏入得¶
　㫖著台吉額黙根并派理藩院官一員馳驛前徃迎¶
　　問達什來情伊等如係特差奏疏之人即照爾等¶
　　所議接受奏疏如係差向額駙䇿凌處送書之人¶
　　到時即帶徃額駙䇿凌住處呈遞來書額駙䇿凌¶
　　看過所與伊書再接受奏疏轉奏餘依議¶
<pb:KR2c0012_WYG_043-20b>¶
　　　乾隆三年春正月丁丑¶
　　　準噶爾使臣達什等至京進表¶
　　　先是辦理軍機大臣等奏言達什等至京其致¶
　　　額駙䇿凌書係答額駙前書之語謹先繙繹進¶
　　呈至噶爾丹䇿零所上表文及貢物請於本月二¶
　　　十四日令達什等恭進奏入報¶
　聞至是理藩院導達什等至¶
　　圓明園大門跪進額駙䇿凌受之繙繹轉奏表文¶
<pb:KR2c0012_WYG_043-21a>¶
　　　曰準噶爾台吉噶爾丹䇿零具奏恭進¶
　大皇帝聖明雍正年間¶
世宗憲皇帝與我父當日情事¶
　大皇帝既盡知之不敢復瀆陳近者屢欲遣使恭請¶
　聖安因前歲吹納木喀齎回¶
　勅書内有爾誠遵¶
皇考前㫖定界則遣使來不然亦無庸復遣之¶
　諭竊思遵照¶
<pb:KR2c0012_WYG_043-21b>¶
　大皇帝諭㫖我屬下人不得至阿爾台山實有未便¶
　　　倘冒昧陳請又恐有乖¶
　諭㫖勢不得已暫爾停遣去秋我邊界人言䝉古在¶
　　　我境内安設卡倫携二人來因念既不得遣使¶
　　　事又不容中止不若即藉此二人致書車臣汗¶
　　　令其轉達車臣汗報書令我繕奏遣使一切情¶
　　　事當代為詳悉具陳故今復遣達什等入奏向¶
　　　來阿爾台山本係我部游牧之地若盡令移住¶
<pb:KR2c0012_WYG_043-22a>¶
　　　山陰恐地窄不能容納多人請嗣後喀爾喀與¶
　　　厄魯特各照現在駐牧無相掣肘庶㡬彼此兩¶
　　　安以廣黄教以息羣生伏祈¶
　大皇帝鑒憫隨表進貂皮三十一張奏入報¶
　聞¶
　命侍郎阿克敦等使準噶爾議界¶
　上諭軍機大臣等曰閲準噶爾噶爾丹䇿零遣使求¶
　　額駙䇿凌轉奏之疏甚屬恭順其事有易竟之機¶
<pb:KR2c0012_WYG_043-22b>¶
　　可遣使齎勅前徃與噶爾丹䇿零將定界之事定¶
　　議完結著侍郎阿克敦充正使御前三等侍衞旺¶
　　扎爾乾清門頭等台吉額黙根充副使將應議事¶
　　件皆明悉曉諭之即與準噶爾來使一同起程其¶
　　帶領來使瞻仰之事應如何辦理幷著詳議具奏¶
　　尋¶
　命阿克敦等各賞銀一千兩整裝¶
　命曉諭準噶爾使臣達什等¶
<pb:KR2c0012_WYG_043-23a>¶
　上諭辦理軍機大臣等曰照看準噶爾來使仍派常¶
　　明海望應賞物件著賞給曉諭來使前因爾等致¶
　　書額駙䇿凌且稱另有奏摺是以令爾等至京照¶
　　例給與口糧等物派章京等照看今據額駙䇿凌¶
　　將噶爾丹䇿零表文轉奏大皇帝覽畢嘉與噶爾¶
　　丹䇿零恭順故又特派大臣照看爾等¶
　　　戊寅¶
　命賞副都統達爾佳等¶
<pb:KR2c0012_WYG_043-23b>¶
　　　辦理軍機大臣等奏言喀爾喀台吉額黙根與¶
　　　副都統達爾佳佐領烏巴什由額駙䇿凌處率¶
　　　兵丁十二人差徃準噶爾部還額黙根已䝉¶
　恩授頭等台吉其達爾佳及各兵丁等應否量加賞¶
　　　給奏入¶
　命賞達爾佳等銀縀有差¶
　命和托克等率兵赴鄂爾昆更代¶
　　　辦理軍機大臣等奏言駐防鄂爾昆東三省兵¶
<pb:KR2c0012_WYG_043-24a>¶
　　　去年已代其半餘兵二千五百今年當代應撥¶
　　　東三省兵二千牧厰兵五百前徃東三省兵應¶
　　　以京城䕶軍統領等官二員率之牧厰兵應以¶
　　　奉天等處副都統一員率之謹開職名進¶
　　呈奏入得¶
　㫖著和托克博秀管轄東三省兵和義管轄牧厰兵¶
　　　二月丙戌¶
　　　拉達克汗徳忠那木扎爾上表進貢¶
<pb:KR2c0012_WYG_043-24b>¶
　命頒勅加賞以示奬勤¶
　　　駐藏侍郎杭奕祿等奏言貝勒頗羅鼐以額納¶
　　　特可克部落拉達克汗徳忠那木扎爾所上表¶
　　　文及貢物交臣轉奏查拉達克汗徳忠那木扎¶
　　　爾乃尼瑪那木扎爾之子父子並感¶
　　國厚恩凡得準噶爾消息輙附頗羅鼐以¶
　聞自¶
聖祖仁皇帝¶
<pb:KR2c0012_WYG_043-25a>¶
世宗憲皇帝數加恩賚今復進表貢物若更頒予¶
　勅命量施¶
　恩澤拉達克汗徳忠那木扎爾當益勸勉内向傾心¶
　　　矣辦理軍機大臣等議覆應如所請奏入¶
　命賜徳忠那木扎爾勅書一道加賞緞匹磁器有差¶
　　　甲午¶
　　　準噶爾使臣達什等入¶
　覲¶
<pb:KR2c0012_WYG_043-25b>¶
　　　先是辦理軍機大臣等奏言噶爾丹䇿零使臣¶
　　　達什等請於本月初九日令其瞻仰¶
　天顏奏入得¶
　㫖報¶
　聞至是¶
　上御正大光明殿令達什博濟爾等入¶
　覲¶
　上諭達什等曰定界之事朕前降㫖甚明今以額駙¶
<pb:KR2c0012_WYG_043-26a>¶
　　䇿凌奏請故許見爾等噶爾丹䇿零奏章朕已觀¶
　　覽其與額駙䇿凌書亦經奏聞奏内稱喀爾喀與¶
　　厄魯特請悉駐牧如故彼此兩安庶㡬推廣黄教¶
　　休養羣生伏乞大皇帝鑒憫觀噶爾丹䇿零此次¶
　　奏言極其恭順有誠心求和之意朕甚嘉之爾等¶
　　舉止亦謹慎可嘉但於分界之處仍未指明尚屬¶
　　朦混䝉古游牧無常冬夏隨時遷徙若不指定山¶
　　河為界日後邊人寧保無争乎必彼此各守其界¶
<pb:KR2c0012_WYG_043-26b>¶
　　無得踰越庶可永固和好若噶爾丹䇿零未嘗明¶
　　諭爾等爾等自不敢擅議朕當另遣大臣前徃與¶
　　噶爾丹䇿零詳悉定議又爾等曾告額駙䇿凌乞¶
　　我國卡倫稍向内移卡倫之設由來已久於今豈¶
　　得議移且噶爾丹䇿零奏中並未及此據爾等私¶
　　見陳請不惟與噶爾丹䇿零所奏不符亦非爾等¶
　　分所宜言也達什奏言此係噶爾丹䇿零口囑不¶
　　然使臣等何敢妄言今¶
<pb:KR2c0012_WYG_043-27a>¶
　大皇帝既許遣使自可與噶爾丹䇿零面議而定¶
　上諭曰爾漫云噶爾丹䇿零口囑便爾瀆陳若朕遣¶
　　使至爾部彼不過遵㫖而言何敢於勅諭之外復¶
　　増一言朕於中外共主無分喀爾喀與厄魯特咸¶
　　一體視之並無欲益喀爾喀損厄魯特之意今噶¶
　　爾丹䇿零請邊界人居住如故此事尚可俯允若¶
　　乞我卡倫内徙殊未合理爾部邊界人且不肯移¶
　　徙我¶
<pb:KR2c0012_WYG_043-27b>¶
聖祖暨¶
皇考時舊設卡倫反可動耶朕於厄魯特尚無異視之¶
　　心豈肯曲從爾意轉騷擾我喀爾喀乎凡事合於¶
　　理朕無不允不然雖百請亦不允也朕即日遣使¶
　　噶爾丹䇿零其遵㫖定議以固信好朕面諭之言¶
　　爾等詳悉記憶歸告噶爾丹䇿零爾等臨行時朕¶
　　尚有勅書付朕使者頒示噶爾丹䇿零知悉尋¶
　賜達什等銀兩緞布有差¶
<pb:KR2c0012_WYG_043-28a>¶
　　　甲辰¶
　命甘肅提督李繩武赴哈宻駐防¶
　　　三月辛酉¶
　命海蘭管理烏里雅蘇台駐兵¶
　　　䕶定邊副將軍印海蘭奏報阿成阿病卒奏入¶
　　　得¶
　㫖烏里雅蘇台駐防兵丁即著海蘭管理俟額駙䇿¶
　　凌到軍營日即起程前徃¶
<pb:KR2c0012_WYG_043-28b>¶
　　　戊辰¶
　賜準噶爾台吉噶爾丹䇿零勅書¶
　　　奉¶
天承運¶
　皇帝詔曰諭準噶爾台吉噶爾丹䇿零前歲爾遣吹¶
　　納木喀來朕以廣教安民之故欲與爾議定疆界¶
　　罷息干戈在朕寧有食言之理爾誠遵我¶
皇考諭㫖以阿爾台山為分界止請喀爾喀游牧稍令¶
<pb:KR2c0012_WYG_043-29a>¶
　　移徙勿動原設卡倫朕尚可俯允降㫖指明喀爾¶
　　喀游牧所止之處乃爾並不遵¶
㫖反請以哲爾格西喇呼魯蘇為爾邊界如此則遣使¶
　　何益故朕復諭以遵我¶
皇考前㫖則遣使不然則無庸復遣使降㫖甚明此次¶
　　爾令達什來致書額駙䇿凌又有進朕奏章乞額¶
　　駙轉奏朕故召爾使入見又閲爾奏内云請令喀¶
　　爾喀與厄魯特游牧俱照現在居住無相牽掣彼¶
<pb:KR2c0012_WYG_043-29b>¶
　　此兩安言亦近正但分界地名未經指明䝉古游¶
　　牧無常冬夏隨時遷徙若不指定山河為界地日¶
　　邊境細人或起紛争仍難要久以爾奏言恭順故¶
　　朕特命大臣前來朕使到時爾與酌合機宜必使¶
　　分界之事此次即得定議若仍不揆情理偏執己¶
　　見托故推諉則於事無益即徃復遣使亦徒然耳¶
　　朕為天下共主凡各部民人皆欲令其安生並無¶
　　彼此異視之意果事屬兩便朕無不允若有一不¶
<pb:KR2c0012_WYG_043-30a>¶
　　便任誰奏請總無偏聴之理為此特降勅書命侍¶
　　郎阿克敦侍衞旺扎爾台吉額黙根同爾使達什¶
　　等前徃隨勅賜各色采緞十端¶
　命額駙䇿凌亦致書答噶爾丹䇿零隨書用各色采¶
　　緞四端¶
　　　辛未¶
　恩䘏駐防哈宻提督樊廷¶
　上諭内閣曰固原提督樊廷領兵多年効力邊疆威¶
<pb:KR2c0012_WYG_043-30b>¶
　　勇素著前因駐防哈宻身患痰疾奏請解任調理¶
　　朕心軫念令回固原之任并賞給參藥命太醫馳¶
　　徃診視冀其痊可今見遺摺知病已不起而伊彌¶
　　留之際猶於邊防事宜諄切陳奏披覽之下實不¶
　　勝憫惻著大學士查郎阿經理其喪將柩送回内¶
　　地并賞帑金五千兩為辦喪葬之用其應得䘏典¶
　　該部從優議奏所有一等輕車都尉即令伊子樊¶
　　經文承襲嗣後子孫仍准照世次襲職又伊奏稱¶
<pb:KR2c0012_WYG_043-31a>¶
　　父葬成都母葬涼州祖塋今一子年幼扶柩拮据¶
　　難以逺赴成都懇請恩准葬於母墓之側等語著¶
　　大學士查郎阿與伊子熟商如成都舊有產業或¶
　　將伊母送徃合葬如不願逺赴成都即將伊父骸¶
　　骨移至涼州葬於一處一切費用著大學士查郎¶
　　阿於恩賜銀兩外另行賞給樊廷所奏邊防事宜¶
　　著辦理軍機大臣定議具奏¶
　¶
<pb:KR2c0012_WYG_043-31b>¶
　¶
　¶
　¶
　¶
　¶
　¶
　¶
平定凖噶爾方略前編卷四十三¶
