# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.388368
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷三十三
<pb:KR2c0012_WYG_033-1a>¶
欽定四庫全書¶
平定準噶爾方略前編卷三十三¶
　　　雍正十年冬十一月庚子¶
　　　大學士伯經略鄂爾泰奏開採硫磺山事宜¶
　　　鄂爾泰疏言軍中火器最重若火器不精三軍¶
　　　難恃以為勇臣經歴邊郡見各標營堡施放鎗¶
　　　礮火烟不直且半濃黑知其製藥不中法度曽¶
　　　嚴飭所司指示大略惟是揀材置料硝易而磺¶
<pb:KR2c0012_WYG_033-1b>¶
　　　難硝賤而磺貴陜甘兩省號稱地不産磺必赴¶
　　　他省購買軍需所在接濟維艱查肅州嘉峪闗¶
　　　金佛寺堡所轄汛地内南山隘口抵朱魯郭迤¶
　　　&KR0404;而西有硫磺山周圍四五十里遍山産磺若¶
　　　遣官開採煎熬如法用之不竭不獨便利軍需¶
　　　即陜甘兩省標營所用亦足接濟現與劉於義¶
　　　面商遣官經理一面先支銀兩令總兵官沈力¶
　　　學開工奏入得¶
<pb:KR2c0012_WYG_033-2a>¶
㫖開採硫磺固於軍需有益但行之日久不無私販盜¶
　賣之弊著署督劉於義飭令總兵沈力學派兵防䕶¶
　實力稽查俟開採足用後奏聞請㫖¶
命甘肅捐納款項改折本色米石仍不得於本地採買¶
　　　大學士伯經略鄂爾泰疏言甘涼肅為軍需要¶
　　　區倉儲尤宜充裕請以現行捐納款項改折本¶
　　　色米石輸納奏入得¶
㫖邊地改折米石以便積貯於軍需誠為有益但在本¶
<pb:KR2c0012_WYG_033-2b>¶
　地採買恐價值騰貴轉不便於軍民除甘涼肅本地¶
　民人援例者准即以所有糧石交納外其他處捐納¶
　人等俱應由他處運交不但於甘涼肅採買著該督¶
　等通飭曉諭稽察禁止¶
　　　辛丑¶
命以鄂爾多斯等處馬匹專備西路軍需其北路以烏¶
　　　喇特等處馬匹應用¶
上諭辦理軍機大臣等曰西路軍營所需馬匹向由鄂¶
<pb:KR2c0012_WYG_033-3a>¶
　爾多斯等扎薩克處採買今北路所需馬匹又於彼¶
　處採買趕送則西路反致難得矣著將六旗鄂爾多¶
　斯所買馬匹停其趕送北路交與各旗牧養豫備西¶
　路需用烏喇特烏珠穆泰等處所買馬匹著備北路¶
　需用¶
　　　議發罪人赴軍營附近處屯種并增設臺站車¶
　　　牛¶
　　　辦理軍機大臣等遵¶
<pb:KR2c0012_WYG_033-3b>¶
㫖議奏罪人當發黒龍江者有¶
㫖改發北路軍營屯種予以自新請嗣後改發軍營附¶
　　　近處一切衣食如康熙五十八年例令所在酌¶
　　　給當發時由京城撥兵遞送赴軍罪人在途或¶
　　　妄行不法即於該處立斬至沿途臺站所需車¶
　　　輛牛隻向已裁去應請如前増設奏入¶
上從之¶
　　　己酉¶
<pb:KR2c0012_WYG_033-4a>¶
命伊禮布統轄額塞勒津城等處兵駐劄哈爾垓圖諾¶
　　　穆圖等專辦修城種地事務¶
　　　工部左侍郎原署西安巡撫馬爾泰奏言額塞¶
　　　勒津城介在山谷中四面人馬往來不見踪跡¶
　　　哈爾垓圖乃諸路隘口所㑹水草亦佳請撤額¶
　　　塞勒津城所駐步兵并發西寧大通馬步兵合¶
　　　二千人赴哈爾垓圖詳閱耕種地方令兵丁開¶
　　　墾其一切修葺城堡專令諾穆圖傅寧辦理再¶
<pb:KR2c0012_WYG_033-4b>¶
　　　董科爾寺與西寧偪近既設一㕘將率兵五百¶
　　　駐劄無庸增兵阿布海雅蘇地氣甚寒駐兵不¶
　　　便扎噶素台所在水草尚佳請毎年十月初臣¶
　　　與達鼐二人輪班率西安綠旗兵一千京師滿¶
　　　洲兵二百現在西寧者赴扎噶素台等處駐劄¶
　　　策應至正月仍還西寧辦理軍機大臣等議如¶
　　　所請奏入得¶
㫖哈爾垓圖地方駐劄兵丁著伊禮布統領尹扎納管¶
<pb:KR2c0012_WYG_033-5a>¶
　承澤協同管理修城種地事務著諾穆圖傅寧辦理¶
命四川兵調赴軍前者各歸汛地¶
　　　工部左侍郎原署西安巡撫馬爾泰奏言由四¶
　　　川調赴多巴駐劄兵二千不耐天寒所乗悉川¶
　　　馬出口既非所宜置之西寧徒費糧草查西寧¶
　　　大通二處除出征及預備兵丁外尚六千餘防¶
　　　守已足若更需兵現今涼州有直隸河南兵一¶
　　　千足支調遣請令四川兵各回所在汛地辦理¶
<pb:KR2c0012_WYG_033-5b>¶
　　　軍機大臣等議如所請奏入¶
上從之¶
　　　辛亥¶
命革陳天培等職¶
　　　署陜西巡撫史貽直奏言統轄勇健營兵丁提¶
　　　督陳天培總兵官徐起鳳罷軟廢弛不能約束¶
　　　兵丁致令沿途生事總兵官周一徳明白諳練¶
　　　紀律森嚴可以管領勇健營兵丁赴軍辦理軍¶
<pb:KR2c0012_WYG_033-6a>¶
　　　機大臣等議如所請奏入得¶
㫖依議陳天培徐起鳳俱著革職¶
　　　十二月甲寅朔¶
上諭理藩院曰額駙策凌之馬羣今年被賊騷擾著於¶
　口外官馬羣内賞給馬二千匹牛一千頭羊五千隻¶
　再額駙屬下人等之産業有被賊騷擾者曾否叧行¶
　賞給已經飭查爾等再行知順承親王務令饒裕均¶
　霑實恵¶
<pb:KR2c0012_WYG_033-6b>¶
　　　乙夘¶
命䘏賞陣亡大臣副將軍尚書查弼納等¶
　　　吏部議奏據兵部咨靖邊大將軍和碩順承親¶
　　　王錫保造陣亡大臣等冊送部請照例給予世¶
　　　職查副將軍尚書查弼納㕘贊内大臣馬爾薩¶
　　　副都統蘇圖覺羅海蘭應授騎都尉兼雲騎尉¶
　　　散秩大臣一等公達福副都統戴豪西彌賴常¶
　　　祿前鋒統領丁夀侍郎永國應授騎都尉二等¶
<pb:KR2c0012_WYG_033-7a>¶
　　　侍衛徳明等一百十八人及領催委署章京傅¶
　　　成格等十六人並應授雲騎尉其祭葬銀兩各¶
　　　按品級䘏賞如例奏入¶
上從之¶
　　　辛酉¶
命増撥車臣汗兵丁簡派訓練保守游牧並收輯巴爾¶
　　　虎等逋逃者¶
上諭辦理軍機大臣等曰從前車臣汗部落兵丁曽派¶
<pb:KR2c0012_WYG_033-7b>¶
　撥三千名隨軍額爾得尼招地方交戰時惟有一千¶
　二百餘名其餘一千八百名俱行逃回續經順承親¶
　王奏請派撥車臣汗部落兵一千名前赴軍營現已¶
　准行爾等可行文特古忒除軍營所有車臣汗兵一¶
　千名與明年換班兵一千名外再叧派三千名令查¶
　克旦阿敏道帶領在伊等游牧西界操練則於保守¶
　游牧諸事大有裨益如不能足三千之數或一千或¶
　二千俱可著特古忒㑹同王吹扎卜及扎薩克等公¶
<pb:KR2c0012_WYG_033-8a>¶
　同撥派又聞得從前貝子顔楚卜多爾濟旗分及扎¶
　薩克台吉沙克都爾扎卜旗分之巴爾虎等潛逃俄¶
　羅斯地方彼處不容伊等入境仍往我卡倫外竊取¶
　喀爾喀等什物特古忒現在車臣汗部落著會同王¶
　吹扎卜扎薩克等將脫逃之巴爾虎作何收回之處¶
　商議辦理收回時著查克旦阿敏道開𨗳理法加意¶
　訓練¶
　　　癸亥¶
<pb:KR2c0012_WYG_033-8b>¶
　　　靖邊大將軍順承親王錫保奏報鄂爾昆扎克¶
　　　拜達里克等處屯田收穫大小麥糜九千四百¶
　　　石有奇奏入得¶
㫖下部知之¶
　　　丙寅¶
授西路副將軍張廣泗為正紅旗漢軍都統仍留軍營¶
　　　丁夘¶
命正馬爾賽縱賊失機罪¶
<pb:KR2c0012_WYG_033-9a>¶
　　　靖邊大將軍順承親王錫保等遵¶
㫖議奏馬爾賽負¶
恩縱冦不忠不孝予以誅戮不足蔽辜臣等傳集軍中¶
　　　文武以下恭宣¶
命㫖詳加詢問莫不衆口同聲以為允當李杕曽獲重¶
　　　愆棄瑕錄用乃復懐姦濟惡為國法所不容應¶
　　　將馬爾賽李杕即正典刑以昭憲典兵部等議¶
　　　奏馬爾賽世受¶
<pb:KR2c0012_WYG_033-9b>¶
　　國恩身邀異數為北路將軍手握重兵坐觀賊遁¶
　　　有心僨事貽誤軍機應將馬爾賽梟示軍前李¶
　　　杕庸懦卑狡與馬爾賽同惡相濟應請按律一¶
　　　并正法奏入得¶
㫖馬爾賽著即處斬免其梟示李杕著在軍前監候秋¶
　後處决隨¶
命副都統索林奏事郎中張文彬馳驛前赴扎克拜達¶
　里克軍營將馬爾賽正法¶
<pb:KR2c0012_WYG_033-10a>¶
　　　己巳¶
上諭辦理軍機大臣等曰此次賊人大敗現今歸化城¶
　無備兵之事著將撫逺大將軍印信移取回京收貯¶
　康親王崇安不必前往¶
命奬賞索倫營總等出征奮勇者¶
　　　額駙策凌奏言索倫兵丁擊賊者已䝉¶
恩賞賚此次營總章京等人人奮勇自効請特加優賞¶
　　　以示鼓勵辦理軍機大臣等議覆曰應如所請¶
<pb:KR2c0012_WYG_033-10b>¶
　　　索倫營總班圖巴爾孟古海薩勒圖並以副都¶
　　　統銜授之仍同布爾沙管轄索倫兵丁營總那¶
　　　斯泰等佐領克什克圖章京布賴等給予孔雀¶
　　　翎領催達魯察等給予藍翎奏入¶
上從之¶
　　　庚午¶
命安揷吐魯番回人於𤓰州¶
上諭辦理軍機大臣等曰從前署大將軍查郎阿摺奏¶
<pb:KR2c0012_WYG_033-11a>¶
　請將吐魯番回衆在肅州所屬王子莊安揷經廷議¶
　令署總督劉於義等確勘詳查妥協辦理朕思回民¶
　等輸誠嚮化自應選給水土饒衍氣候和煦之地俾¶
　得樂業安居肅州之王子莊水泉甚少可墾之地不¶
　敷回民耕種查瓜州地土肥饒水泉滋潤氣候亦和¶
　與回民原住地方風景相似且現在開墾可種之地¶
　甚為寛闊足資回民耕收由塔勒納沁遷至𤓰州路¶
　不甚逺可免跋涉之勞著署總督劉於義巡撫許容¶
<pb:KR2c0012_WYG_033-11b>¶
　將吐魯番回衆即于𤓰州安插其築堡造房給與口¶
　糧牛種等項亦即行估辦交原任潼商道王全臣料¶
　理再令查郎阿即於軍營派一武職大員先赴𤓰州¶
　會同王全臣悉心妥辦回衆自塔勒納沁遷移之時¶
　著提督顔清如沿途照看至𤓰州安插事畢顔清如¶
　仍回軍營辦事¶
　　　署寧逺大將軍查郎阿奏報巴里坤圖古里克¶
　　　等處屯田收穫青稞一萬二千六百石有奇魯¶
<pb:KR2c0012_WYG_033-12a>¶
　　　克察克屯田收穫&KR1048;麥三千六百石有奇奏入¶
　　　得¶
㫖下部知之¶
　　　癸酉¶
　　　喀爾喀扎薩克多羅貝勒車木楚克納木扎爾¶
　　　卒以其子成衮扎布襲爵喀爾喀扎薩克固山¶
　　　貝子策旺諾爾布以老疾乞休封其子車木楚¶
　　　克扎卜為扎薩克鎮國公¶
<pb:KR2c0012_WYG_033-12b>¶
　　　丁丑¶
授營總疾爾璊副都統銜仍留軍營¶
　　　署陜西總督劉於義奏請暫緩甘州新募兵赴¶
　　　金塔寺¶
　　　劉於義疏言前者臣以金塔寺地要兵單請調¶
　　　髙臺滿洲兵五百移駐其地廷議以髙臺兵明¶
　　　春當赴大營請撥甘州提標新募兵往金塔寺¶
　　　駐劄甚當但臣一面奏¶
<pb:KR2c0012_WYG_033-13a>¶
聞一面撤髙臺兵自涼州徑赴金塔寺安頓妥帖金塔¶
　　　寺去肅州百餘里較髙臺赴軍尤便請俟此軍¶
　　　赴大營後再調甘州兵赴金塔寺奏入報¶
聞¶
　　　庚辰¶
封策布登扎布為輔國公授蘇巴什里為内大臣¶
上諭理藩院曰額駙策凌子策布登扎布隨父軍前行¶
　走甚屬効力著封為輔國公蘇巴什里奏請派差報¶
<pb:KR2c0012_WYG_033-13b>¶
　効著授為内大臣¶
　　　雍正十一年春正月丁亥¶
命甄别勇健營兵丁¶
　　　署陜西總督劉於義疏言陜西勇健營兵丁請¶
　　　令總兵官周一徳等甄别選汰其驕悍難馴者¶
　　　遣還原籍辦理軍機大臣等議如所請奏入得¶
㫖朕前以各省民人内必有人材壯健文勇可觀願為¶
　國家効力以圖上進者是以特降諭㫖令各省督撫¶
<pb:KR2c0012_WYG_033-14a>¶
　召募揀選送京訓練以備軍旅之用伊等如果能奮¶
　勇出力建績立功將來俱可為干城之寄故疊加恩¶
　賚於應募後即各給守糧一分贍養家口到京後撥¶
　給房屋居住月餉銀米從優給發起程赴陜又各賞¶
　衣裝路費銀兩暫今駐劄近邊地方以候差用俾伊¶
　等各展効力之心並圖進身之路是朕加恩於勇健¶
　兵者至為優渥伊等各自揣量實為過分乃其中多¶
　有放縱驕悍生事不法者上年到京即不安本分肆¶
<pb:KR2c0012_WYG_033-14b>¶
　行争鬬及令赴陜沿途又復生事騷擾該督撫曾具¶
　摺㕘奏而駐劄甘州之後竟有私自脫逃之人陳天¶
　培又經具奏此等無賴之徒固由各省督撫不慎重¶
　揀選濫募充數總統大員不能嚴行約束整飭教導¶
　而在伊等受恩而不知感自甘廢棄㝠頑惡劣即令¶
　調赴大營亦不可用著總兵周一徳即行甄别挑汰¶
　遞回本籍交該地方官嚴加收管不令出境生事若¶
　有心懐怨望揑造浮言并恃强肆横鬬毆不法等事¶
<pb:KR2c0012_WYG_033-15a>¶
　該地方官立即拘拏禀知督撫提鎮一面奏聞一面¶
　按法究治至於挑存可用之人俱應感激朕恩遵循¶
　法紀嗣後益加黽勉努力戎行以圖上進朕必加以¶
　恩澤著將此㫖曉諭知悉¶
　　　庚寅¶
　　　議洪郭爾鄂隆等處駐兵防守事宜¶
　　　侍郎納延泰奏言臣等與喀爾喀扎薩克圖汗¶
　　　格勒克雅木丕勒等詳議駐兵所在查洪郭爾¶
<pb:KR2c0012_WYG_033-15b>¶
　　　鄂隆可駐兵一千其東南百餘里外圖伯策克¶
　　　可駐兵二千西面沿西巴爾台河一帶至濟爾¶
　　　噶朗圖可駐兵三千既可以固喀爾喀游牧亦¶
　　　足控禦阿濟諸路請令都統哈達哈副都統綽¶
　　　爾多等即率兵於青草發生時啓行分赴所在¶
　　　駐劄奏入¶
上從之¶
　　　戊戌¶
<pb:KR2c0012_WYG_033-16a>¶
命優䘏副將楊馥等¶
上諭内閣曰大定副將楊馥統兵擊賊奮勇先登為暗¶
　鎗所傷其忠義之氣甚屬可嘉伊子楊恒新現在軍¶
　前技勇頗優亦甚有志氣著授為遊擊不必在軍前¶
　効力遇有遊擊缺出即行題補平越營遊擊羅資衮¶
　以帶兵應援勇往被害深可憫惻伊子羅雲標現在¶
　隨征効力著授為守備該督等酌量題補至楊馥羅¶
　資衮應得䘏典俟事竣題報到日仍照例賞給¶
<pb:KR2c0012_WYG_033-16b>¶
　　　庚子¶
命大學士伯鄂爾泰赴北路經略軍務¶
命山西大同總兵官張朝良陜西涼州總兵官楊&KR1781;赴¶
　　　西路軍營¶
　　　壬寅¶
命陜西各營餘項悉令歸公濟用以杜攤派剋扣之弊¶
上諭内閣曰甘涼肅等處兵丁本年應支糧料草束例¶
　應折給銀兩自行採買朕因甘省年來辦理軍需食¶
<pb:KR2c0012_WYG_033-17a>¶
　物昂貴兵丁所領銀兩恐不敷用特令加倍増給以¶
　示格外之恩提鎮大員自應體朕軫恤兵丁至意悉¶
　心料理加意愛養近聞弁員中尚有營私瞻徇凡於¶
　過往應酬及一切雜費俱於各兵攤派即如甘提馬¶
　厰每年尚有餘利若盡歸公用於兵丁不無小補前¶
　任提督宋可進祇知網利不恤兵艱剋扣餉銀濫用¶
　公帑各鎮將弁未必不倣傚而行著署督劉於義侍¶
　郎杭奕祿嚴飭陜甘提鎮將營中所有除各官俸薪¶
<pb:KR2c0012_WYG_033-17b>¶
　及親丁名糧外凡有餘利俱歸公用接濟兵丁不得¶
　絲毫乾沒入已亦不得借公費等項名色攤派署提¶
　督劉世明受恩深重尤當實力奉行毋得仍蹈故轍¶
　自取罪戾嗣後弁員有私派侵蝕等弊該署督等即¶
　行㕘奏并將該管提鎮一并㕘處¶
　　　策登扎卜請赴軍前効力¶
上許之¶
上諭理藩院曰喀爾喀貝勒策登扎卜懇請願往軍前¶
<pb:KR2c0012_WYG_033-18a>¶
　効力著照所請前往伊帶往之兵丁百人馬匹行糧¶
　准照内地兵丁之例支給¶
　　　甲辰¶
　　　喀爾喀固山貝子佛保陷賊未歸以其兄沙克¶
　　　都爾扎&KR0114;襲爵¶
　　　丁未¶
　　　增設安西兵備道一員¶
　　　左副都御史二格奏言自肅州抵哈宻計程千¶
<pb:KR2c0012_WYG_033-18b>¶
　　　五百里其間沙州安西等處舊隸肅州道按肅¶
　　　州道駐肅事務尤繁不能逺制邊外現今安西¶
　　　屯田又令吐魯番回人於𤓰州安插必得大員¶
　　　就近彈壓撫𨗳為便户部議覆曰應如所請増¶
　　　設安西兵備道一員其舊設安西同知移駐𤓰¶
　　　州辦理水利屯田與靖逆通判及四衛一所並¶
　　　隸安西道奏入¶
上從之¶
<pb:KR2c0012_WYG_033-19a>¶
　　　二月戊午¶
命以吹扎卜襲封車臣汗¶
　　　理藩院奏言車臣汗策卜登班珠爾人不稱職¶
　　　請以扎薩克多羅郡王吹扎卜署理印信奏入¶
　　　得¶
㫖車臣汗名號即著吹扎卜承襲¶
　　　己未¶
命公豐盛額統領赴洪郭爾鄂隆等處兵¶
<pb:KR2c0012_WYG_033-19b>¶
上諭辦理軍機大臣等曰額駙策凌去時曽奏請將都¶
　統哈達哈遣往北路軍營從前派往洪郭爾鄂隆等¶
　處駐劄兵丁曽著侯馬蘭泰管轄今馬蘭泰不必前¶
　去著留京在辦理軍機處行走伊所挑馬塲兵一千¶
　名著副都統黒色於四月間由馬塲起程至歸化城¶
　㑹同哈達哈等管領前往洪郭爾鄂隆駐劄哈達哈¶
　既往北路軍營此兵著派公豐盛額總統酌量哈達¶
　哈赴洪郭爾鄂隆之時豐盛額再由京起程¶
<pb:KR2c0012_WYG_033-20a>¶
　　　庚申¶
飭諭軍營將弁等¶
上諭内閣曰古云兵可百年不用不可一日不備所謂¶
　備者非徒操練技勇演習行陣而已如馬匹軍裝礟¶
　火器械軍行必需之物一一預備於平時及有事調¶
　撥便可刻期起行不至拮据延緩此乃設兵之本意¶
　也我國家承平日久武備漸弛年來朕屢降諭㫖諄¶
　諄訓飭雖該管大臣等稍知以訓練為務然馬力不¶
<pb:KR2c0012_WYG_033-20b>¶
　足資裝器具不周每聞派遣之信勉强周章遷延時¶
　日所謂預備者但有虚名而無實濟此則該大臣所¶
　當深知痛改加意整理者又如營中有必需之匠役¶
　不得不酌量給與兵糧數名以資養贍而將弁等每¶
　多借此名目將水火夫役等人多佔名糧又毎將精¶
　壯兵丁多派為親隨不令當差及遇頭目把總缺出¶
　即於此内拔補以致荷戈持㦸者差使繁多而不得¶
　上進之路朕向知此弊已屢降諭㫖切加申飭近聞¶
<pb:KR2c0012_WYG_033-21a>¶
　此風仍未全改亦著該管大臣嚴行查察毋得姑容¶
　又聞各營中間有公中餘利如甘州提標馬厰之類¶
　原係存公備用而該管將弁往往據為己有收入私¶
　槖遇有過往應酬及營中雜費仍攤派兵丁而不䘏¶
　其艱苦此弊尤當禁革今再行曉諭儻敢視為具文¶
　仍蹈前轍勿謂罰不加衆希冀茍免其情罪輕者照¶
　例處分情罪重者必在本地正法¶
　　　壬戌¶
<pb:KR2c0012_WYG_033-21b>¶
命喀爾吉善以䕶軍統領原品赴洪郭爾鄂隆軍¶
上諭辦理軍機大臣等曰原任䕶軍統領喀爾吉善久¶
　歴戎行伊願往軍前効力著賞給原品令往洪郭爾¶
　鄂隆軍前協助公豐盛額行走賞銀一千兩¶
　　　甲子¶
命革喇嘛扎卜爵以其弟得親扎&KR0114;襲封扎薩克和碩¶
　　　親王¶
上諭理藩院曰喇嘛扎&KR0114;前年一聞賊信即駭然驚潰¶
<pb:KR2c0012_WYG_033-22a>¶
　及戰於克爾森齊老地方棄軍奔往游牧處所朕恐¶
　此中别有情節令其來京訊問伊竟無一語置對甚¶
　屬怯懦無恥著革去扎薩克和碩親王令伊弟得親¶
　扎卜承襲撤回一佐領賞給額駙策凌喇嘛扎卜著¶
　交該衙門議處尋議喇嘛扎卜為喀爾喀部落親王¶
　　　盟長不思訓勵屬人効力軍事遇敵退縮應按¶
　　　律正法奏入得¶
㫖喇嘛扎卜理應照議治罪但伊祖親王善巴於喀爾¶
<pb:KR2c0012_WYG_033-22b>¶
　喀未定之先即輸誠歸順後於軍事甚屬効力是以¶
聖祖仁皇帝加恩於喇嘛扎卜備極愛養著從寛免死¶
　在京永逺監禁¶
　　　丙子¶
命分别賞賚額爾得尼招破賊官兵銀九萬九千兩有¶
　　　奇¶
命正阿三臨陣退縮罪¶
　　　先是靖邊大將軍順承親王㕘奏振武將軍傅¶
<pb:KR2c0012_WYG_033-23a>¶
　　　爾丹於烏遜珠勒遇賊並未身先督戰以致士¶
　　　卒怯走歸營原任副都統阿三推委退縮一與¶
　　　賊遇首先奔北辦理軍機大臣等議覆曰應以¶
　　　傅爾丹阿三付三法司定擬具奏順承親王錫¶
　　　保不能籌畫指示應交宗人府議處奏入得¶
㫖烏遜珠勒對壘情形朕曽細問額駙策凌傅爾丹情¶
　罪尚有可原從寛免其治罪著留軍營聴大將軍等¶
　調遣効力贖罪行走阿三前嵗同陳泰貽誤軍機朕¶
<pb:KR2c0012_WYG_033-23b>¶
　曾加恩免其治罪今據大將軍㕘奏情由甚屬可惡¶
　已在軍前取有確供交三法司定擬具奏餘依議至¶
　　　是刑部等議曰原任副都統阿三於大將軍調¶
　　　遣時托故後期遇賊奔北貽誤軍機應即於軍¶
　　　前正法奏入¶
上從之¶
　¶
平定準噶爾方略前編卷三十三¶
