# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:54.566652
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷六十七
<pb:KR2c0012_WYG_121-1a>¶
欽定四庫全書¶
平定準噶爾方略正編巻六十七¶
　　　乾隆二十四年春正月庚寅¶
　恩諭加增甘省運價辦給營驛糧料各事宜¶
　上諭大學士曰甘省承辦軍需一切糧料草束食物¶
　　等項採購既多價值未免增長所有額支運脚亦¶
　　恐不敷前已屢經降㫖節次量為増給而肅州安¶
　　西一帶市集尤為稀少料草辦理為艱宜加渥恩¶
<pb:KR2c0012_WYG_121-1b>¶
　　用昭體恤著將該省運送賑糧兵糧脚價均照輓¶
　　運軍糧之例一體增給其肅州安西塘驛應差馬¶
　　匹及中路自髙臺縣至涇州等二十一州縣北路¶
　　自中衛縣至靈州六府㕔州縣所管塘驛馬匹俱¶
　　暫停折支料草乾銀著照例日給本色以資飼秣¶
　　俟軍務告竣仍舊支給折色再涼莊滿營採買糧¶
　　料草束及寧夏滿營官員應需粳米並著查明照¶
　　依時價採買供支該督撫其妥協經理毋任胥吏¶
<pb:KR2c0012_WYG_121-2a>¶
　　從中侵蝕轉致滋擾¶
　　　癸巳¶
　宣諭雅爾哈善罪狀即行正法¶
　　　王公滿漢文武大臣等奏言臣等遵¶
　㫖審訊雅爾哈善爾受¶
　皇上重恩身為將軍不能盡力𠞰賊當逆賊霍集占¶
　　　敗入庫車時任其脫逃不親身追𠞰又順德訥¶
　　　疎脫霍集占之處不早據實情㕘奏逐一訊問¶
<pb:KR2c0012_WYG_121-2b>¶
　　　據供雅爾哈善受¶
　恩深重當逆賊遁入庫車不能乗機擒獲及順德訥¶
　　　夜聞賊逃不即追捕即應嚴㕘治罪一面領兵¶
　　　親往追擒乃更隱忍不發及賽里木囘人供出¶
　　　始行㕘奏實繫糊塗希圖掩飾罪無可辯臣等¶
　　　復將伊在軍營種種乖謬貽誤之處逐一嚴訊¶
　　　雅爾哈善俯首無辭惟稱實無可辯等語查雅¶
　　　爾哈善奉¶
<pb:KR2c0012_WYG_121-3a>¶
　命𠞰賊自應奮勉從事乃進兵之初全無紀律以致¶
　　　綠旗兵沿途脱逃及病故者無可稽查及至庫¶
　　　車以八九千官兵圍守一城閲三月之久¶
　皇上天恩未加譴責乃雅爾哈善喪盡天良反示意¶
　　　順德訥有不論功成與否得一空城亦可報命¶
　　　之語且惟知安坐營帳並不親行督率巡查雖¶
　　　據狡供巡查數次而質之侍衛德爾森保則實¶
　　　止一次至聽信綠旗謬計挖掘地道反為賊所¶
<pb:KR2c0012_WYG_121-3b>¶
　　　覺傷損士卒逆賊霍集占等出入庫車毫無知¶
　　　覺及賊首逺遁又不領兵追捕迨來降囘人供¶
　　　出知難掩飾始將順德訥㕘奏欺罔之罪尤為¶
　　　重大又庫車頭目阿卜都克勒木潛逃所餘老¶
　　　弱出降雅爾哈善猶未入城撫定領兵數月老¶
　　　師糜餉失機僨事死不蔽辜應請¶
　㫖將雅爾哈善即行正法以昭炯戒奏入¶
　上諭大學士曰雅爾哈善以將軍征討囘部乃自進¶
<pb:KR2c0012_WYG_121-4a>¶
　　兵庫車以後種種玩悞乖張失機僨事為從前行¶
　　師失律諸臣所未有是以將伊拏解來京自軍興¶
　　以來問夜旁午事事皆朕親理委曲莫不悉知即¶
　　其罪狀昭著亦不待再加鞫訊始抵於法實因伊¶
　　貽悞軍國大事欲令大廷廣衆服刑示儆所以彰¶
　　國憲而昭炯戒乃朕逐欵詰問伊雖一一俯首無¶
　　辭而猶然靦面求活竟自舉達爾黨阿哈達哈之¶
　　例冀以披甲効力豈知人世間不知羞恥之人竟¶
<pb:KR2c0012_WYG_121-4b>¶
　　有至於如此者試問伊獲罪情節與彼二人同乎¶
　　即彼二人之從寛亦出於朕耳豈人臣所可示以¶
　　為例乎則知伊之本心原出於怯懦延悞即使獲¶
　　罪謂有例可援不失為曾作大臣之人仍然保守¶
　　家業妻子耳此其心尚可問乎今據王公大臣等¶
　　公同集訊合詞請㫖正法使雅爾哈善之罪尚有¶
　　一綫可原朕固不因王公大臣等有此陳奏然後¶
　　明正典刑似此萬難寛宥之人亦不待衆論僉同¶
<pb:KR2c0012_WYG_121-5a>¶
　　游移從事也且雅爾哈善之老師糜餉安坐縱賊¶
　　前後情節俱係伊隨時自行奏報經朕一一親覽¶
　　洞燭者其恇怯因循居心欺罔之處實難枚舉毋¶
　　論沿途不能約束兵丁任意逃竄及聽信綠旗陋¶
　　説輕挖地道傷損弁兵全無馭衆敵愾之道乃至¶
　　身任閫師遇事髙居簡出對敵則藉稱憑髙瞭望¶
　　並不親身督戰守壘之兵戒嚴數月亦不親往巡¶
　　視及庫車頭目潛遁餘衆出降又不親往經理阿¶
<pb:KR2c0012_WYG_121-5b>¶
　　克蘇囘衆輸誠内附並不前往受降迨聞兆惠將¶
　　至意慮分功始欲進發而卒又不果有一於此尚¶
　　得謂之有人心者乎然其罪之最不可逭者一在¶
　　霍集占竄入庫車則姑付之於不知且寛其西逸¶
　　之路不至追捕又明知順德訥之玩賊養奸而不¶
　　即㕘奏直至賽里木降人供出方以一奏諉罪一¶
　　在庫車賊黨阿卜都克勒木等尚未盡去即不力¶
　　督攻取授意順德訥有得一空城亦可報命之語¶
<pb:KR2c0012_WYG_121-6a>¶
　　則又屬何心乎此而不正其罪置國法於何地國¶
　　家軍旅重寄凡在臣工無不當奮勇自効大臣中¶
　　果有勤勞懋著者朕無不加以殊恩顯秩用示鼓¶
　　勵若如雅爾哈善之貽悞至此實出情理之外總¶
　　因前此永常筞楞玉保三人以道斃漏網未經解¶
　　京明正典刑是以雅爾哈善一無忌憚乃至引達¶
　　爾黨阿哈達哈之例以自處則為簧鼓之説者可¶
　　知朕之執法為寛乎為嚴乎雅爾哈善罪案已定¶
<pb:KR2c0012_WYG_121-6b>¶
　　即再加之刑訊亦不過恬不知恥茍延旦夕耳朕¶
　　實為衆愧之亦不忍再加刑訊矣著阿蘭泰達青¶
　　阿㑹同法司前往監視將雅爾哈善即行正法夫¶
　　信賞必罰乃人主用人行政之大權若不謹持成¶
　　憲何以整肅軍紀此不得已之苦心王公大臣等¶
　　當共體此意者朕亦無可引咎惟増憤懣而已將¶
　　此宣諭知之¶
　命賞侍衛德爾森保碩通銀各五十兩達呼里鏘喀¶
<pb:KR2c0012_WYG_121-7a>¶
　　　保岱三保銀各三十兩治裝馳驛前往西路軍¶
　　　營¶
　　　甲午¶
　　　定邊右副將軍富德疏奏兵抵阿克蘇日期¶
　　　富德奏言臣於十一月十一日自烏魯木齊起¶
　　　程十二月十六日至阿克蘇舒赫德努三等於¶
　　　本月初四日起程相隔不逺臣輕騎晝夜趲行¶
　　　不過五六日即可追及其解送馬駝口糧等事¶
<pb:KR2c0012_WYG_121-7b>¶
　　　飭交副將定柱辦理臣即於十七日起程再臣¶
　　　隨行之吉林馬甲綽卜泰久在軍前招降右部¶
　　　哈薩克塔什罕囘人等頗屬効力請委署額外¶
　　　驍騎校遇缺即補奏入報¶
　聞¶
　　　丙申¶
　諭定邊將軍兆惠等辦理糧餉等事宜¶
　上諭軍機大臣曰據清馥奏稱趕送軍需牛羊較米¶
<pb:KR2c0012_WYG_121-8a>¶
　　麫可省駝隻但滿洲索倫䝉古等習於肉食綠旗¶
　　兵則不能至囘人米糧若多買則價必昻請於牛¶
　　羊外仍將米麫銀兩減半運送等語所奏殊不曉¶
　　事昨據舒赫德奏現備米糧牲隻已敷萬餘人兩¶
　　月之食其陸續趲送之項計可支數月又多運銀¶
　　兩緞布向囘人購辦斷無不能至六月之理至六¶
　　月則自當竣事即再需數日新降各囘城種植亦¶
　　已成熟足資接濟清馥並不詳籌熟計徒謂糧運¶
<pb:KR2c0012_WYG_121-8b>¶
　　艱難總無善策則一事亦不可行豈有因此撤兵¶
　　之理似此空言無實轉致揺動衆心有何禆益已¶
　　傳㫖申飭可傳諭兆惠等所有軍營糧餉仍照節¶
　　次章程酌量辦理並將現在情形作速奏聞又¶
　諭曰清馥奏稱北路喀爾喀䝉古等時將牛羊由游¶
　　牧送至巴里坤貿易請派大員向喀爾喀及達里¶
　　剛愛等處採買送往軍營等語軍興以來所購蒙¶
　　古等牲隻頗多伊等一聞官買即非情願往往藏¶
<pb:KR2c0012_WYG_121-9a>¶
　　匿現在軍營口糧儘足應用所請可不必行或俟¶
　　伊等與商民交易再向商民買取則轉運獲利來¶
　　者必多陸續解送似尚有益但仍不可明示商民¶
　　恐䝉古等妄生疑畏裹足不前可傳諭清馥妥協¶
　　辦理再所奏因運送軍需取用商駝二十五隻毎¶
　　隻折價銀二十兩等語恐未及伊等原值著再加¶
　　銀三兩即行支給如己囘原籍可行文黄廷桂務¶
　　將該商查出補給毋任胥役侵蝕¶
<pb:KR2c0012_WYG_121-9b>¶
　　　丁酉¶
　　　㕘贊大臣舒赫德等疏奏和闐等城固守情形¶
　　　舒赫德等奏言十二月十三日據侍衛齊凌扎¶
　　　卜噶布舒散秩大臣伯克鄂對等報稱逆賊霍¶
　　　集占遣賊黨阿卜都克勒木等六百餘人自十¶
　　　一月二十六日以後往來和闐之額里齊哈喇¶
　　　哈什等處侵犯城池搶刼村堡現同衆伯克等¶
　　　悉力拒守擊退賊衆將陣亡得傷官兵職名及¶
<pb:KR2c0012_WYG_121-10a>¶
　　　額里齊等六城大小伯克職名戸口糧石牲隻¶
　　　數目開單呈報臣等移咨齊凌扎卜等令其同¶
　　　心固守以待援兵嗣後情形即報知阿克蘇辦¶
　　　事大臣永貴等具奏謹將臣等咨文及原文二¶
　　　件繕錄進¶
　　呈奏入¶
　上諭軍機大臣曰據舒赫德等奏稱侍衛齊凌扎卜¶
　　噶布舒散秩大臣伯克鄂對等安撫和闐等六城¶
<pb:KR2c0012_WYG_121-10b>¶
　　擊敗霍集占所遣賊黨等語齊凌扎卜等奮勉効¶
　　力深屬可嘉伯克鄂對近已加恩賞給公品級著¶
　　賞銀一百兩仍交部議敘齊凌扎卜賜號穆爾德¶
　　木圖巴圖魯賞銀一百兩噶布舒賞銀五十兩俱¶
　　授為二等侍衛陣亡之察哈爾奬賞藍翎侍衛鄂¶
　　博得傷之索倫署防禦布特木濟馬甲那蘇圖俱¶
　　著交部照例分别議敘議卹得傷之囘兵等著交¶
　　將軍兆惠酌量賞給以示鼓勵又¶
<pb:KR2c0012_WYG_121-11a>¶
　諭曰侍衛齊凌扎卜等據伯克阿什黙特阿卜都哈¶
　　里克等將和闐等六城大小伯克職名戸口糧石¶
　　牲隻數目列單呈報誠悃可嘉著賞給伯克等大¶
　　荷包各一對阿什黙特阿布都哈里克俱著賞給¶
　　三品職銜戴孔雀翎其餘伯克等有應賞品級者¶
　　著兆惠等查明具奏其防守丕雅勒瑪卡倫之喀¶
　　爾喀衮楚克囘人伊斯邁拉和卓偵探賊信之索¶
　　倫布特木濟領催烏巴什囘人愛達爾等亦酌量¶
<pb:KR2c0012_WYG_121-11b>¶
　　賞給鼓勵其囘人薩里克聞係霍集占妻父今遣¶
　　人誘脅額里齊哈喇哈什等城伯克等殊屬可惡¶
　　併傳諭兆惠等將薩里克務行拏獲解京勿致兔¶
　　脱¶
　命四川總督開泰協辦陜甘事務¶
　上諭大學士曰黄廷桂偶感風寒尚需調治現在軍¶
　　需𦂳要著開泰馳驛前往協同辦理俟黄廷桂病¶
　　體痊愈開泰即由該處仍囘四川總督之任¶
<pb:KR2c0012_WYG_121-12a>¶
　　　己亥¶
　恩卹故大學士伯陜甘總督黄廷桂¶
　上諭大學士曰大學士伯管陜甘總督黄廷桂忠誠¶
　　敏達幹練老成厯任封疆勤勞懋著西陲用兵以¶
　　來籌辦軍需備極勞瘁一切規畫機宜動與朕心¶
　　脗合數年來轉運糧馬事事精詳妥協毫不累民¶
　　内地不知有軍興之費厥功甚鉅倚毗方深是用¶
　　疊加寵錫晉爵賜金以彰勞績昨據蔣炳奏伊在¶
<pb:KR2c0012_WYG_121-12b>¶
　　涼州偶感風寒力疾視事舊恙増劇即命福隆安¶
　　同御醫馳驛前往診視以冀速痊遽聞溘逝深為¶
　　震悼覽其遺疏當彌留之際尚拳拳以西師垂竣¶
　　籌辦軍儲為念益見體國奉公赤忱罔斁不知聲¶
　　與涕俱難以自禁即著福隆安前往奠醊賞銀一¶
　　萬兩交地方官料理喪事並准入祀賢良祠其伯¶
　　爵即令伊子承襲所有應得卹典仍著該部察例¶
　　具奏又¶
<pb:KR2c0012_WYG_121-13a>¶
　諭曰故大學士伯總督黄廷桂現已降㫖賞賜銀兩¶
　　令該省地方官經紀其喪靈柩起程時所過地方¶
　　文武員弁俱著出城奠醊并派員沿途加意照料¶
　　䕶送囘京¶
　　　辛丑¶
　授甘肅巡撫吳達善為陜甘總督¶
　上諭大學士曰陜甘總督員缺著吳達善補授甘肅¶
　　巡撫員缺著明德補授吳達善未到之前總督印¶
<pb:KR2c0012_WYG_121-13b>¶
　　務即著明德暫行䕶理¶
　命陞賞䕶送漠咱帊爾之藍翎侍衛闗達色等¶
　上諭軍機大臣曰藍翎侍衛闗達色前鋒索諾木扎¶
　　卜䕶送漠咱帊爾來京甚屬奮勉著授闗達色為¶
　　三等侍衛索諾木扎卜為藍翎侍衛索諾木扎卜¶
　　仍賞銀三十兩前往右衛休息數日由彼迎候漠¶
　　咱帊爾䕶送囘伊所部囘京之日賞給官房數間¶
　　令其居住¶
<pb:KR2c0012_WYG_121-14a>¶
　　　壬寅¶
　諭定邊將軍兆惠等通信布魯特事宜¶
　上諭軍機大臣曰據玉素富奏稱遣往布魯特之侍¶
　　衛布占泰轉囘伊於十一月十八日至布魯特邊¶
　　界之阿特巴什聞逆賊霍集占差人請兵即向車¶
　　里克齊之子策里木伯特議擒賊黨并派兵協𠞰¶
　　據告稱伊等游牧係明伊勒哈辦理及前往曉示¶
　　又據稱來人已經逃走游牧人少不便調發欲往¶
<pb:KR2c0012_WYG_121-14b>¶
　　瑪木特瑚里處因嶺雪甚大難於行走等語據布¶
　　占泰所告是布魯特人等並未出兵前搶掠喀什¶
　　噶爾所屬之英噶薩爾城係何處之兵可傳諭兆¶
　　惠等訪察遇便奏聞再逆賊霍集占等若尚未擒¶
　　獲需布魯特協助即傳㫖曉示車里克齊等以霍¶
　　集占倘逃至爾處自當縳獻或需爾等協助亦當¶
　　乗大兵威勢多所俘獲且可雪前仇車里克齊入¶
　　覲遄歸亦諭清馥定長等於巴里坤一路留心傳¶
<pb:KR2c0012_WYG_121-15a>¶
　　㫖并將伊等言語若何作速奏聞¶
　　　癸夘¶
　諭甘肅巡撫明德等解送馬匹事宜¶
　上諭軍機大臣曰吳達善補授總督用明德為甘肅¶
　　巡撫自應感激朕恩一切盡心辦理現在軍需孔¶
　　亟吳達善尚未到任凡糧餉馬駝器械何一不當¶
　　籌畫昨據官長保等奏報選派達什達瓦兵丁五¶
　　百名於本月初十日至拜達里克擬由烏里雅蘇¶
<pb:KR2c0012_WYG_121-15b>¶
　　台取道徑往烏魯木齊前抵阿克蘇等語現在涼¶
　　州解送馬匹俱由巴里坤前往官長保即由哈卜¶
　　塔克拜塔克前赴巴里坤收領馬匹送至阿克蘇¶
　　此項馬匹曾派副都統富景伊柱解送伊等亦前¶
　　往巴里坤候官長保到日會同商辦即行起程俱¶
　　著傳諭知之¶
　諭陜甘將軍提鎮等奮勉協辦軍需¶
　上諭軍機大臣曰現在進𠞰葉爾羌糧餉馬匹最闗¶
<pb:KR2c0012_WYG_121-16a>¶
　　𦂳要前經黄廷桂董率綜理不遺餘力籌畫始有¶
　　成規今印務交明德接管已傳諭令其實心實力¶
　　遵循妥辦但各該將軍提督總兵等向因黄廷桂¶
　　調度諸務就緒倘明德接管或稍有因循推諉及¶
　　各分畛域不能彼此協力襄事則伊等罪由自取¶
　　恐難曲貸著通行傳諭伊等俱係大員一切軍需¶
　　經明德督飭辦理者仍如黄廷桂存日共相奮勉¶
　　以濟軍務毋以玩悞取咎¶
<pb:KR2c0012_WYG_121-16b>¶
　　　甲辰¶
　諭派出備𠞰綠旗官兵駐吐魯番聽調¶
　上諭軍機大臣曰吳達善奏稱現調綠旗兵五千名¶
　　俟至吐魯番㑹同定長等酌議挑選調撥再照例¶
　　支給賞銀等語著傳諭定長等此次派出兵丁五¶
　　千名專備五月進𠞰之用伊等暫駐吐魯番聽候¶
　　將軍兆惠調撥若派令進𠞰定長等即照例給賞¶
　　起程或軍前不需調用即令其屯田不必照進𠞰¶
<pb:KR2c0012_WYG_121-17a>¶
　　兵丁之例亦傳諭兆惠知之¶
　諭三等侍衛達爾黨阿等搜捕藏匿賊黨¶
　上諭軍機大臣曰昨命官長保等帶領達什達瓦兵¶
　　丁五百名至巴里坤同富景伊柱䕶送馬匹前往¶
　　阿克蘇可傳諭達爾黨阿哈達哈伊等所領西安¶
　　滿洲兵二千名亦前往巴里坤㑹同官長保等行¶
　　走計此時阿克蘇前進之兵已抵葉爾羌㑹合將¶
　　軍等擒獲賊首但賊衆敗走必分道逃匿而從逆¶
<pb:KR2c0012_WYG_121-17b>¶
　　之沙喇斯瑪呼斯等或未能盡𠞰偷越山嶺仍囘¶
　　舊游牧藏匿致侵擾屯田處所亦未可定達爾黨¶
　　阿等當詢問熟識路徑之厄魯特於幽僻可藏之¶
　　地俱派兵捜捕遇有賊黨盡行𠞰除俾地方永逺¶
　　寧謐亦傳諭兆惠知之¶
　　　丙午¶
　　　哈薩克阿布勒瑪木比特阿布賚等所遣使臣¶
　　　俄羅斯蘇爾統等來朝¶
<pb:KR2c0012_WYG_121-18a>¶
　上御正大光明殿俄羅斯蘇爾統等行禮畢¶
　命坐¶
　賜茶是晚於山髙水長¶
　賜觀火戲¶
　　　阿克蘇辦事侍郎永貴等疏奏和闐烏什各城¶
　　　信息¶
　　　永貴等奏言十二月二十日侍衛齊凌扎卜噶¶
　　　布舒納爾布散秩大臣鄂對等報稱自葉爾羌¶
<pb:KR2c0012_WYG_121-18b>¶
　　　前來賊黨鄂斯璊塞頗爾等領衆六百於十一¶
　　　月二十六日至哈喇哈什額里齊中間屯駐屢¶
　　　次攻城因兩處騎兵共五十餘名不能互相䇿¶
　　　應聞賊有往葉爾羌添兵之信請調發騎兵數¶
　　　百名以壯聲援等語臣等行文烏什之貝子玉¶
　　　素富得馬二十匹副將定柱在阿克蘇得馬四¶
　　　十匹尚不敷用擬於哈宻續送軍營馬一千餘¶
　　　匹内酌量扣辦將來黄廷桂續辦馬三千匹至¶
<pb:KR2c0012_WYG_121-19a>¶
　　　阿克蘇時應請扣留一千匹以備調撥又十二¶
　　　月二十四日阿克蘇伯克博羅特等告稱本月¶
　　　二十日阿克蘇西南之克勒費音被賊掠去四¶
　　　人内一人呼圖魯克得脱識賊人宻爾托遜即¶
　　　克勒費音之人從賊往喀什噶爾其母尚居原¶
　　　處擒來詰問據供伊子隨波羅泥都圖取烏什¶
　　　差來探聽等語臣等曉示各城以賊人未知大¶
　　　兵陸續進發妄行生事自可計日𠞰除一面逺¶
<pb:KR2c0012_WYG_121-19b>¶
　　　設卡倫瞭望并行文玉素富預作准備并將宻¶
　　　爾托遜之母即行正法奏入¶
　上諭軍機大臣曰永貴等奏稱賊黨鄂斯璊塞頗爾¶
　　阻截額里齊哈喇哈什要路請派馬兵數百名協¶
　　𠞰又稱波羅泥都有圖取烏什之信等語烏什距¶
　　阿克蘇頗近駐兵亦少賊人欲圖攻取之言雖未¶
　　可全信而安撫囘衆防守城池自屬要務内地續¶
　　送馬匹到日自應酌量扣留派兵發往至和闐前¶
<pb:KR2c0012_WYG_121-20a>¶
　　已派兵五百名若尚未起程且先發往烏什或賊¶
　　人來信係屬虚傳再往和闐防守可也¶
　　　㕘贊大臣阿里衮疏奏自阿克蘇起程日期¶
　　　阿里衮奏言臣押送馬駝於十二月二十五日¶
　　　至阿克蘇計馬二千匹尚可趲行者一千八百¶
　　　有奇駝七百五十隻可趲行者七百二十隻有¶
　　　奇餘即於阿克蘇牧放備用臣與副都統鄂博¶
　　　什等領兵六百餘名辦給行糧即於二十六日¶
<pb:KR2c0012_WYG_121-20b>¶
　　　起程奏入報¶
　聞¶
　　　丁未¶
　勅諭布魯特車里克齊等協擒逃賊事宜¶
　皇帝勅諭布魯特車里克齊等近據將軍大臣等奏¶
　　稱差往爾等㳺牧之侍衛布占泰曾見爾策里木¶
　　伯特及明伊勒哈等知爾等游牧人少且牧放牲¶
　　隻又值冬寒雪大不能發兵等語朕洞悉情形已¶
<pb:KR2c0012_WYG_121-21a>¶
　　降㫖傳諭爾等以極邊藩部慕義歸誠特欲共享¶
　　安樂且將軍大臣此時應已成功爾等派兵與否¶
　　無甚闗係但逆賊波羅泥都霍集占及附和之囘¶
　　人厄魯特等為大兵攻𠞰有逃入爾等游牧者務¶
　　將著名首惡查拏縳送即可見感恩効力之忱朕¶
　　必重加恩賞又近差往右部哈薩克之章京納旺¶
　　等帶領使臣入覲途遇爾布魯特喀喇巴圖等差¶
　　往哈薩克之巴爾瑚圖告云厄魯特哈薩克錫喇¶
<pb:KR2c0012_WYG_121-21b>¶
　　挈眷屬二十餘人逃入爾布魯特之薩雅克薩喇¶
　　巴噶什鄂拓克等語哈薩克錫喇係負恩背叛之¶
　　賊不可寛宥者今逃入爾等游牧似屬實情爾等¶
　　自應曉示該鄂拓克人等將逃賊夫婦即行拏送¶
　　其屬人不妨存留爾車里克齊等奉到諭㫖即酌¶
　　量該鄂拓克距爾等游牧逺近或親往查拏或令¶
　　其擒送并傳示云若復如前隱匿則將軍大臣等¶
　　領兵親往搜捕該鄂拓克必致驚擾惟速為擒送¶
<pb:KR2c0012_WYG_121-22a>¶
　　軍營將軍等奏聞定邀厚賞再我大兵昨進勦逆¶
　　囘傳聞爾布魯特人等曽搶掠喀什噶爾之英噶¶
　　薩爾城波羅泥都轉回救應今爾游牧並無發兵¶
　　之説則此舉又係何人我兵正在攻取賊城此等¶
　　布魯特發兵搶掠以分賊勢甚屬可嘉朕欲加恩¶
　　奬勵爾等亦查明具奏此等布魯特皆爾同類伊¶
　　受朕恩爾等亦與有榮施也爾等其據實繕寫奏¶
　　章交沿途所遇駐劄大臣即為轉奏特諭又¶
<pb:KR2c0012_WYG_121-22b>¶
　諭軍機大臣曰勅諭布魯特車里克齊等之㫖著傳¶
　　諭清馥即轉交車里克齊如有回奏即由臺站馳¶
　　遞若伊等業自巴里坤起程清馥處即由臺站速¶
　　行馳遞取其回奏轉奏¶
　諭三等侍衛達爾黨阿等辦理續送馬匹¶
　上諭軍機大臣曰據富景等奏稱涼州送馬二萬三¶
　　千匹於二月下旬可至巴里坤西安滿洲兵亦於¶
　　二月初旬可到等語此項兵丁馬匹全抵巴里坤¶
<pb:KR2c0012_WYG_121-23a>¶
　　後計三月初旬始行進發及至阿克蘇則前進官¶
　　兵早已㑹合成功因傳諭兆惠酌量需用與否如¶
　　不需用即行文知㑹將兵丁撤囘其馬匹留巴里¶
　　坤牧放可傳諭達爾黨阿等若接到將軍撤兵之¶
　　信所有官兵即用原來車輛馬匹乗載轉回將趕¶
　　送馬匹交與清馥令其加意牧放備用不可沿途¶
　　更换乗騎以致疲乏俱著傳諭知之¶
　　　㕘贊大臣舒赫德等疏奏沿途詢問情形¶
<pb:KR2c0012_WYG_121-23b>¶
　　　舒赫德等奏言臣等進兵以來十二月十八日¶
　　　至巴爾楚克收囘索倫兵丁科濶勒岱阿拉善¶
　　　察罕察哈爾喇什扎卜博爾啟四人據稱隨將¶
　　　軍納穆扎爾等進兵被傷藏匿尋覔大營不得¶
　　　沿途再遇賊人十餘同來六人内兩察哈爾被¶
　　　擒又數次遇見步行之嗎哈沁等語臣等恐係¶
　　　賊人偵探我兵問之總管噶岱黙特據稱霍集¶
　　　占等將沿途卡倫撤囘此等囘人皆從前埋藏¶
<pb:KR2c0012_WYG_121-24a>¶
　　　糧食遺棄什物者今暫來尋覔耳查兆惠進兵¶
　　　之路水草原屬平常又經踐踏及賊人燒燬臣¶
　　　等沿途詢問嚮𨗳等於二十日渡葉爾羌河二¶
　　　十一日至額爾吉斯距軍營約八九日程期臣¶
　　　愛隆阿曾經行走同噶岱黙特為前隊捉生詢¶
　　　問至巴爾楚克係通葉爾羌喀什噶爾總路岐¶
　　　途錯出此外若安設臺站恐被賊搶奪因於相¶
　　　去九十里之亨喇克以五十人設一臺有軍營¶
<pb:KR2c0012_WYG_121-24b>¶
　　　要事專差馳送不過五六日可至俟富德前來¶
　　　應否再行安設酌量辦理奏入¶
　上諭軍機大臣曰舒赫德奏稱路遇隨納穆扎爾進¶
　　兵之索倫阿拉善等被傷兵丁覔路轉囘殊屬可¶
　　憫著將軍大臣等酌量賞給將來我兵會合若擒¶
　　獲霍集占等固稱竣事即使渠魁逃遁而回城盡¶
　　皆收服亦無難追襲惟一時不能就緒必暫回阿¶
　　克蘇則往返有需時日因思和闐各城去葉爾羌¶
<pb:KR2c0012_WYG_121-25a>¶
　　頗近米榖有資且當賊人逃走之路或就近駐劄¶
　　和闐整頓兵馬再圖大舉似屬長策可傳諭兆惠¶
　　富德舒赫德等酌量情形㑹議具奏¶
　諭阿克蘇辦事侍郎永貴賞給兵丁衣履事宜¶
　上諭軍機大臣曰據蔣炳奏稱永貴咨取藍白布各¶
　　八九千疋及針線等物辦送哈宻轉解庫車阿克¶
　　蘇等處備賞兵丁等語兵丁衣履殘敝官為辦給¶
　　事理宜然但軍營効力各兵自應一體恩恤若擇¶
<pb:KR2c0012_WYG_121-25b>¶
　　其衣履殘敝者始行賞給即非均平之道或有情¶
　　願支領於鹽菜銀内坐扣還項尚屬可行惟不可¶
　　令其現交銀兩可傳諭永貴所辦賞項是否向有¶
　　成例及作何分賞之處聲明具奏¶
　勅諭巴里坤辦事布政使清馥酌辦哈薩克使臣馬¶
　　　駝¶
　上諭軍機大臣曰據清馥奏稱辦理右部哈薩克使¶
　　臣起程計䭾載賜物衣裝及䕶送官兵口糧共需¶
<pb:KR2c0012_WYG_121-26a>¶
　　駝九十隻又支給官兵使臣等每人馬二匹共需¶
　　馬一百三十餘匹等語所辦又屬錯悞哈薩克布¶
　　魯特人等原有騎來馬駝至巴里坤存留牧養始¶
　　從臺站更换赴京歸程之時仍應换給伊等乗騎¶
　　若因其初次入覲酌量添備亦應明白曉示令入¶
　　伊本境後即為發回何必盡從官辦伊等係極邊¶
　　藩部惟利是圖若不定以章程則自此來者日多¶
　　何以供給從前準噶爾來使回巢亦俱送至巴里¶
<pb:KR2c0012_WYG_121-26b>¶
　　坤即更换原來牲隻並無官辦之例況此等請安¶
　　之微末人等乎清馥特聞知伊等到京後朕加恩¶
　　宴賚即如此辦理殊屬外任習氣可傳諭清馥曉¶
　　示哈薩克人等以官辦原無成例特因爾等初次¶
　　入覲酌量辦給嗣後只於巴里坤更换原來騎䭾¶
　　此項官馬駝至爾等境内時即交䕶送官兵等帶¶
　　回仍將如何添辦飭交之處具奏若此時業已辦¶
　　理起程即著定長照此曉示并飭知䕶送之侍衛¶
<pb:KR2c0012_WYG_121-27a>¶
　　官員¶
　　　庚戌¶
　　　陜甘總督吳達善疏奏自哈宻馳回甘肅日期¶
　　　吳達善奏言正月十八日據布政使蔣炳報知¶
　　　大學士伯總督黄廷桂於正月十一日病故伏¶
　　　查現在滿兵陸續出闗所調文武各官在甘州¶
　　　涼州等處飼秣馬匹正需挑驗起解且恐沿途¶
　　　供給官兵各員或聞督臣之信稍有懈弛臣隨¶
<pb:KR2c0012_WYG_121-27b>¶
　　　將哈宻事務交五吉辦理即馳回甘肅查辦一¶
　　　切俟新督臣到時仍往哈宻辦事奏入得¶
　㫖汝此來甚是汝材器聲望實不及黄廷桂但若用¶
　　新人恐更不如汝熟路也故不得已即用汝為總¶
　　督汝其勉之但須實心實力效黄廷桂之居心行¶
　　事或能勝任亦未可知有黄廷桂在實可慰西顧¶
　　内地之憂一心專辦軍務今將並繫懷甘陜于寤¶
　　寐也汝知朕一片苦衷感發天良不存顧己之念¶
<pb:KR2c0012_WYG_121-28a>¶
　　或不負任用之意然此際所最要者莫如鎮靜若¶
　　無事不然屬員見汝底裏稍形竭蹶悞事不淺勉¶
　　之勉之¶
　　　辛亥¶
　命喀爾喀親王桑寨多爾濟採買馬駝¶
　上諭軍機大臣曰烏里雅蘇臺軍營馬駝近年需用¶
　　之處雖較前頗少但該處來往各部落人等甚多¶
　　且軍營坐卡各差仍需馬駝備用著交桑寨多爾¶
<pb:KR2c0012_WYG_121-28b>¶
　　濟於喀爾喀庫倫地方採買馬匹駝隻約二三千¶
　　照依官價給銀由内部撥解¶
　　　二月壬子朔¶
　諭定邊左副將軍成衮扎布等酌量留撤北路官兵¶
　上諭軍機大臣曰成衮扎布等奏稱北路所有索倫¶
　　兵六百餘名察哈爾兵九百餘名請交營總舒都¶
　　勒副都統職銜栢起等照例給予口糧陸續遣回¶
　　游牧所留滿洲喀爾喀綠旗兵一千三百名以八¶
<pb:KR2c0012_WYG_121-29a>¶
　　百名看守烏里雅蘇台塔米爾倉庫以五百名駐¶
　　創布延圖等語北路現在無事兵丁在外年久索¶
　　倫察哈爾兵著照所奏撤回游牧布延圖無庸駐¶
　　兵五百著留三百看守倉庫其看守烏里雅蘇台¶
　　塔米爾倉庫之兵丁八百名著留六百各撤二百¶
　　名即同索倫察哈爾兵遣回原處布延圖兵丁亦¶
　　係暫駐今嵗回部事竣即行撤回¶
　　　駐劄闢展副都統定長等疏奏移設臺站¶
<pb:KR2c0012_WYG_121-29b>¶
　　　定長等奏言去年三月内大兵前進自托克三¶
　　　取道伊拉里克博爾圖嶺過哈喇沙爾至庫車¶
　　　安設臺站經兆惠富德等以嶺髙雪大地多戈¶
　　　壁應行移駐咨行又准永貴咨與阿里衮相㑹¶
　　　時據稱由素巴什帶領馬駝尚不甚險且有水¶
　　　草等語臣等即向吐魯番公素賚滿咨取熟識¶
　　　路徑回人同遊擊達色等查勘得由托克三之¶
　　　南素巴什一帶共設臺站五處可通特伯勒固¶
<pb:KR2c0012_WYG_121-30a>¶
　　　臺站内素巴什庫木什阿哈瑪烏什阿克坦三¶
　　　處尚多水草阿克布拉克一處有駝隻可食之¶
　　　草惟額爾吉齊一處無水因於山中掘得一泉¶
　　　可供臺站人馬之用請將博爾圖嶺阿咱罕布¶
　　　拉克和斯特勒克塔塔爾察罕通曲輝等臺站¶
　　　撤回改駐謹繪圖恭呈¶
　御覽再寧古塔兵丁雅呼係前從準噶爾脱出居住¶
　　　安西之人今帶領哈薩克人等貿易事竣或遣¶
<pb:KR2c0012_WYG_121-30b>¶
　　　往軍營或令其進京應請¶
　㫖遵行奏入得¶
　㫖臺站自應留心查辦雅呼著送京發回原旗¶
　　　癸丑¶
　諭陜甘總督吳達善等辦送軍營馬匹牲隻事宜¶
　上諭軍機大臣曰據明德奏稱前任督臣黄廷桂奏¶
　　明撥解阿克蘇馬一萬六千匹辦給西安滿洲兵¶
　　及達什達瓦兵丁馬七千匹送馬大臣官兵乗騎¶
<pb:KR2c0012_WYG_121-31a>¶
　　三百五十匹俱挑選齊全擬交代總督印務後即¶
　　馳赴口外嚴加督察又阿拉善郡王羅卜藏多爾¶
　　濟捐輸羊五千隻送至鎮番縣業經收領等語又¶
　　據巴爾品等奏稱於鄂爾多斯扎薩克購得牛三¶
　　千頭羊四萬隻山羊八千隻貝勒齊旺班珠爾等¶
　　捐輸牛一千餘頭羊五千餘隻請親身送至寧夏¶
　　等語軍營馬匹牲隻所闗𦂳要現在得馬二萬三¶
　　千匹牛四千餘頭羊五萬三千餘隻從前黄廷桂¶
<pb:KR2c0012_WYG_121-31b>¶
　　辦解軍需悉心籌畫以故屬員奉法毫無貽悞可¶
　　傳諭吳達善等循照成規加意辦理定長永貴等¶
　　接辦轉解亦宜一體勤慎郡王羅卜藏多爾濟未¶
　　奉購辦之㫖即願捐輸羊隻著加恩賞給大緞六¶
　　端大荷包一對小荷包六個齊旺班珠爾請將採¶
　　買捐輸牲隻親身解送著加恩賞戴三眼翎仍賞¶
　　大緞四端伊等捐輸牲隻俱著給與價值至所送¶
　　牲隻合之運往口糧及屯田收穫榖石已足敷軍¶
<pb:KR2c0012_WYG_121-32a>¶
　　營官兵一嵗之用毋庸另行籌辦俱各傳諭知之¶
　命賞給哈薩克使人俄羅斯蘇爾統銀二百兩多遂¶
　　巴圖魯阿克塔木伯爾氐巴圖魯銀各一百五十¶
　　兩車里克齊等四人銀各一百兩伊氐等十八人¶
　　及隨僕三人銀各五十兩¶
　　　陜甘總督吳達善疏奏哈宻防兵懇請留班¶
　　　吳達善奏言查哈宻防兵例係二年一换於四¶
　　　八月交班今據署總兵素昌阿呈報該防兵等¶
<pb:KR2c0012_WYG_121-32b>¶
　　　因四月班期在邇現在大兵進𠞰及押運屯田¶
　　　需兵甚多伊等未能効力疆塲情願告駐一班¶
　　　稍抒報効之忱籲請懇切自應俯順兵情准其¶
　　　留防如䝉¶
　俞允請照换防之例支給整裝俸賞以示體恤奏入¶
　　　報¶
　聞¶
平定準噶爾方略正編卷六十七¶
