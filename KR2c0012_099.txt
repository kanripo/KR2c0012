# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:54.026564
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷四十五
<pb:KR2c0012_WYG_099-1a>¶
欽定四庫全書¶
平定準噶爾方略正編卷四十五¶
　　　乾隆二十二年冬十月丁夘¶
　諭叅贊大臣哈寜阿帯兵會𠞰¶
　上諭軍機大臣曰哈寜阿奏稱准將軍兆惠來文由¶
　　奎屯前往濟爾哈朗會同雅爾哈善等自托多克¶
　　晶托里至博羅塔拉安設臺站巡查等語現在兆¶
　　惠等所安臺站俱已接續哈寜阿無庸前往惟朱¶
<pb:KR2c0012_WYG_099-1b>¶
　　爾都斯路所設臺站被賊沙喇斯瑪呼斯等搶掠¶
　　經滿福帯兵前往迄今二十餘日未據奏報復令¶
　　阿里衮帯兵接應著哈寜阿即帯現兵徑往朱爾¶
　　都斯會同滿福等進𠞰沙喇斯瑪呼斯賊衆仍候¶
　　將軍等議定官兵過冬之處協助雅爾哈善辦事¶
　　在叅贊大臣上行走此際滿福若業經勦滅賊衆¶
　　接續臺站哈寜阿即前赴雅爾哈善軍營至哈寜¶
　　阿所奏從前行至巴克庫蘇臺曾派署章京濟德¶
<pb:KR2c0012_WYG_099-2a>¶
　　署守備楊天祿等捜捕相近臺站之瑪哈沁等雖¶
　　非𠞰滅大隊賊衆可比亦應加恩著查明照捜勦¶
　　嗎哈沁之坐臺筆帖式例一體送部議叙¶
　命副都統莽古賚馳驛前赴北路軍營在叅贊大臣¶
　　　上行走¶
　　　戊辰¶
　諭署定邊左副將軍策布登扎布交代來京¶
　上諭軍機大臣曰昨命將軍成衮扎布兆惠等來京¶
<pb:KR2c0012_WYG_099-2b>¶
　　籌議軍務著䇿布登扎布亦馳驛來京將定邊左¶
　　副將軍印務交納穆扎爾署理阿桂著往代納穆¶
　　扎爾莽古賚著往代阿桂阿桂不必候莽古賚即¶
　　前赴科卜多納穆扎爾與阿桂交代後即赴烏里¶
　　雅蘇台䇿布登扎布與納穆扎爾交代後再行來¶
　　京¶
　　　己巳¶
　諭令副都統圖倫楚等同將軍等分隊來京¶
<pb:KR2c0012_WYG_099-3a>¶
　上諭軍機大臣曰昨諭將軍大臣等來京應同來之¶
　　大臣侍衞等俱經㸃出今思圖倫楚端濟布努三¶
　　亦當同來可傳諭成衮扎布令其分隊來京¶
　　　庚午¶
　諭定邊將軍成衮扎布等交代防勦事宜¶
　上諭軍機大臣曰將軍成衮扎布等奏稱撤兵到濟¶
　　爾哈朗會同兆惠於兩路兵内酌留二三千名整¶
　　備口糧馬匹於正月下旬由伊犂前往沙喇擘勒¶
<pb:KR2c0012_WYG_099-3b>¶
　　進勦巴圖爾烏巴什等賊衆所辦尚是成衮扎布¶
　　兆惠將軍營事務辦理具奏後即同富德舒赫德¶
　　來京明瑞著停其前來雅爾哈善在濟爾噶朗駐¶
　　劄總辦軍務永貴明瑞愛隆阿額爾登額協辦軍¶
　　務於濟爾哈朗至巴里坤適中之地派兵一千著¶
　　哈寜阿駐劄鄂實三格瑚爾起為副其琿齊沙喇¶
　　斯瑪呼斯賊衆有散逸在附近地方者即帯兵數¶
　　百捜勦琿齊若過戈壁往沙喇擘勒則不必逺勞¶
<pb:KR2c0012_WYG_099-4a>¶
　　我師沙喇斯瑪呼斯等若往伊舊游牧哈喇沙爾¶
　　自當與額敏和卓相遇已諭阿里衮會同追勦今¶
　　尚未可懸定哈寜阿出兵後即著愛隆阿駐劄俟¶
　　哈寜阿回兵再往濟爾哈朗軍營所設臺站著兩¶
　　處副都統等輪班巡查行走其瑚爾起進勦琿齊¶
　　陣亡帯傷官兵著成衮扎布等查明報部分别優¶
　　䘏議叙至駐兵所需口糧著成衮扎布兆惠等籌¶
　　議速為運送即行具奏¶
<pb:KR2c0012_WYG_099-4b>¶
　　　大學士管理陜甘總督黄廷桂疏奏巴里坤屯¶
　　　田事宜¶
　　　黃廷桂奏言竊查雍正年間巴里坤駐劄大臣¶
　　　時奎素石人子巴里坤以至尖山一帯地畝俱¶
　　　經開懇尚有溝塍形迹臣於上年冬月奏請派¶
　　　撥緑旗官兵五百名前往開墾試種以濟兵食¶
　　　嗣因逆賊巴雅爾等叛逃派調軍前旋議撤回¶
　　　臣復札知巴里坤大臣派現存緑旗兵丁將渠¶
<pb:KR2c0012_WYG_099-5a>¶
　　　道先行開濬并踏勘各處水泉可溉地畝若干¶
　　　旋據覆稱委總兵丑達勘得尖山子起至奎素¶
　　　一帯百餘里内從前地畝舊迹俱存係取用南¶
　　　山之水共有正渠九道自山口以外多滲入沙¶
　　　磧必須木槽接引方可暢流其三道河以北自¶
　　　鏡皃泉三墩起至奎素止亦有開墾地畝正渠¶
　　　三道及支渠形迹荒蕪日久渠身湮塞現在工¶
　　　多人少且工料必須撥運等語臣查善後事宜¶
<pb:KR2c0012_WYG_099-5b>¶
　　　案内巴里坤駐劄滿兵三千名緑旗屯田兵一¶
　　　千五百名今駐防滿兵尚需時日而開懇地畝¶
　　　似宜早計請於甘涼肅三處先派種地官兵一¶
　　　千名於來年正月前往疏濬水泉開引渠道需¶
　　　用工匠物料田器牛隻等項均由内地辦運至¶
　　　二三月間土膏萌動即分佈各兵於可懇之地¶
　　　翻犁試種查巴里坤一帯氣寒霜早惟宜青稞¶
　　　應令各兵於青稞外如糜穀之類少為試種倘¶
<pb:KR2c0012_WYG_099-6a>¶
　　　獲有收再行加增其官兵整裝銀兩照例給發¶
　　　奏入¶
　上諭軍機大臣曰黄廷桂奏派兵一千名於來春前¶
　　往巴里坤等處屯田等語自應及時籌辦但此尚¶
　　在近地其烏魯木齊等處亦須漸次屯種接濟兵¶
　　食其如何相度水利測驗土脈及派兵前往一切¶
　　口糧牛具籽種等項豫為料理之處著傳諭黄廷¶
　　桂詳悉具奏¶
<pb:KR2c0012_WYG_099-6b>¶
　　　辛未¶
　諭署定邊左副將軍䇿布登扎布來京請¶
　訓¶
　上諭軍機大臣曰昨諭兩路大軍大臣等於十二月¶
　　初十以内來京請訓俟來春進兵今思將軍成衮¶
　　扎布宣力軍營將及一載自應稍為休息來年令¶
　　伊在烏里雅蘇台辦理副將軍事務策布登扎布¶
　　辦理諸事皆合機宜較從前大有進益來年進兵¶
<pb:KR2c0012_WYG_099-7a>¶
　　以兆惠為定邊將軍以策布登扎布為右副將軍¶
　　著策布登扎布即馳驛來京請訓喀爾喀王公内¶
　　有能協同辦事之人伊即指定一二人具奏無庸¶
　　派出兵丁但將親隨人役酌量足用仍加恩賞銀¶
　　二千兩為整理行裝之用其行裝就近自烏里雅¶
　　蘇台由阿濟必濟先遣發往巴里坤伊與納穆扎¶
　　爾交代後作速來京¶
　諭大學士管理陜甘總督黄廷桂派解馬匹事宜¶
<pb:KR2c0012_WYG_099-7b>¶
　上諭軍機大臣曰明春派兵往沙喇擘勒勦賊巴圖¶
　　爾烏巴什等酌用兵二千五百名人給馬三匹計¶
　　需馬七千五百匹并辦給侍衞大臣官員等馬五¶
　　百匹共用馬八千匹可傳諭黄廷桂即照數挑選¶
　　派賢能員弁自肅州送至巴里坤沿途加意餧養¶
　　約十一月可到自巴里坤至軍營已另派官兵解¶
　　送著遵㫖速行辦理¶
　諭定邊將軍成衮扎布等整頓軍裝及運送馬匹額¶
<pb:KR2c0012_WYG_099-8a>¶
　　　數¶
　上諭軍機大臣曰此次出兵以來將及一年恐兵丁¶
　　衣服器械未能整齊理應加意辦理著成衮扎布¶
　　兆惠等查明應行補換者自巴里坤運送即行籌¶
　　議具奏現在天氣已寒伊等未能進勦前曾降㫖¶
　　於來春派兵二三千前往沙喇擘勒其口糧馬匹¶
　　數目業經交議今朕定兵數二千五百名人給馬¶
　　三匹官員大臣等添備五百匹已諭黄廷桂辦馬¶
<pb:KR2c0012_WYG_099-8b>¶
　　八千匹備用矣可傳諭將軍成衮扎布等知之又¶
　諭曰黃廷桂所辦馬匹自肅州送至巴里坤即另委¶
　　官兵解送著派出厄魯特散秩大臣巴圖濟爾噶¶
　　爾乾清門侍衞郭木尼勒圖富紹自巴里坤解送¶
　　濟爾哈朗巴圖濟爾噶爾賞銀一百兩郭木尼勒¶
　　圖富紹各賞銀五十兩即前赴巴里坤等候仍派¶
　　察哈爾索倫兵四百名沿途防備嗎哈沁其馬匹¶
　　加意照料如遇風雪即便住宿進兵之日以巴圖¶
<pb:KR2c0012_WYG_099-9a>¶
　　濟爾噶爾為領隊大臣郭木尼勒圖富紹照從前¶
　　圖倫楚例帯兵行走¶
　諭駐劄巴里坤辦事提督豆斌派兵轉解馬匹¶
　上諭軍機大臣曰來歲進勦沙喇擘勒賊衆已諭黃¶
　　廷桂派馬八千匹送至巴里坤其由巴里坤送至¶
　　軍營亦派出巴圖濟爾噶爾郭木尼勒圖富紹等¶
　　接管轉解著傳諭豆斌於成衮扎布等撤回之索¶
　　倫蒙古兵内選派四百名交巴圖濟爾噶爾等帯¶
<pb:KR2c0012_WYG_099-9b>¶
　　領將馬匹緩行趕送到噶爾藏多爾濟游牧加意¶
　　牧放俟將軍等議定駐兵之地趕送交收途次如¶
　　遇風霜稍為歇息諒不至於疲乏併傳諭成衮扎¶
　　布兆惠黃廷桂知之¶
　諭兩路將軍大臣特派官兵牧放軍營馬匹¶
　上諭軍機大臣曰現在酌議駐兵過冬著傳諭成衮¶
　　扎布兆惠雅爾哈善等軍營所有馬匹若仍令各¶
　　官兵自行餧養恐多疎懈甚至有偷宰等事自應¶
<pb:KR2c0012_WYG_099-10a>¶
　　官為收查按數特派官兵擇水草佳處加意牧放¶
　　俟進勦沙喇擘勒官兵回時撥往辦理回部自然¶
　　臕壯適用雅爾哈善既署理將軍事務更當盡心¶
　　辦理將收數若干及牧放處所詳悉奏聞¶
　　　壬申¶
　諭甘肅巡撫吳達善赴巴里坤辦事¶
　上諭軍機大臣曰昨命黃廷桂派撥馬匹送至巴里¶
　　坤現在阿里衮帯兵進勦著吳達善即赴巴里坤¶
<pb:KR2c0012_WYG_099-10b>¶
　　收管馬匹料理轉解事竣再回原任併傳諭黃廷¶
　　桂知之¶
　諭定邊將軍成衮扎布等酌議馬匹數目¶
　上諭軍機處臣曰明春前往沙喇擘勒兵丁二千五¶
　　百名共派馬八千匹已交黄廷桂等辦理今思冬¶
　　寒之候解送維艱酌籌人給馬二匹合之大臣官¶
　　員共五千五百匹成衮扎布等於軍營馬匹内挑¶
　　選二千五百匹加意牧養以符人給三匹之數而¶
<pb:KR2c0012_WYG_099-11a>¶
　　解送之馬亦可暫存以備辦理回部之用是否可¶
　　行成衮扎布等酌議具奏此時八千馬匹仍照數¶
　　豫備計解送之日伊等即咨行黄廷桂酌量派撥¶
　　　又¶
　諭曰昨諭豆斌挑選兵丁四百名解馬八千匹沿途¶
　　照看似覺不敷今又酌減為五千五百匹則已足¶
　　用著傳諭豆斌再派兵丁一百名豫備若成衮扎¶
　　布等議奏仍須送馬八千匹行文到日豆斌即派¶
<pb:KR2c0012_WYG_099-11b>¶
　　兵五百名解送¶
　　　丙子¶
　命議處户部侍郎阿里衮¶
　上諭軍機大臣曰據阿里衮奏稱將軍成衮扎布奏¶
　　摺行文事件現俱馳遞無滯伊遵㫖停止帯兵前¶
　　往其諭交將軍成衮扎布之㫖由濟爾哈朗路馳¶
　　送等語將軍成衮扎布原係由朱爾都斯一路進¶
　　兵昨被搶之阿勒輝臺站即係朱爾都斯一路所¶
<pb:KR2c0012_WYG_099-12a>¶
　　設而現在遞到事件乃由濟爾哈朗一路與朱爾¶
　　都斯何涉此路臺站經滿福帯兵前往安接至今¶
　　未有信息今事件雖由濟爾哈朗路遞到其朱爾¶
　　都斯臺站曾否撤回滿福現在何處應如何探聽¶
　　策應之處更屬𦂳要前因阿勒輝臺站被搶將軍¶
　　成衮扎布等奏報未通阿里衮竟置之不問經朕¶
　　屢降諭㫖令伊帯兵速往接應豈可因濟爾哈朗¶
　　一路遞到事件而謂朱爾都斯臺站亦遂通耶且¶
<pb:KR2c0012_WYG_099-12b>¶
　　前㫖所謂臺站若通即不必前往亦專指朱爾都¶
　　斯路之阿勒輝臺站而言非謂濟爾哈朗路遞到¶
　　事件也阿里衮辦事若此朕實不知為何心著交¶
　　部嚴察議奏伊如此行止朕早已見及昨諭阿里¶
　　衮帯兵接應滿福照管行糧巡臺𠞰賊計此際已¶
　　奉到朕㫖帯兵前往矣現在已至何處滿福信息¶
　　如何朱爾都斯路曾否接續抑或撤回之處作速¶
　　奏聞¶
<pb:KR2c0012_WYG_099-13a>¶
　申諭定邊將軍成衮扎布等酌議駐兵事宜¶
　上諭軍機大臣曰據阿里衮奏稱准將軍成衮扎布¶
　　等來文酌撥官兵口糧三百石送赴軍營又云兆¶
　　惠候辦齊口糧即前赴伊犁等語看伊等現在情¶
　　形未必能衝寒即往著遵朕㫖或在濟爾哈朗過¶
　　冬或在烏魯木齊亦可伊等此時想已㑹合一處¶
　　即將駐劄地方及昨交議馬匹數目速為議奏再¶
　　來京請訓可也¶
<pb:KR2c0012_WYG_099-13b>¶
　諭署定邊左副將軍策布登扎布等派兵捜查藏匿¶
　　　賊衆¶
　上諭軍機大臣曰據烏梁海人等告稱阿爾台以外¶
　　納林布魯爾阿巴蘭克伊特等地方尚有隱匿之¶
　　烏梁海等或阿睦爾撒納郭勒卓輝等賊藏匿於¶
　　此亦未可定已諭䕶送哈薩克來使之和碩齊等¶
　　詳細捜查恐逸賊頗多又加以阿睦爾撒納在彼¶
　　兵不敷用著傳諭策布登扎布納穆扎爾等派唐¶
<pb:KR2c0012_WYG_099-14a>¶
　　喀禄帯兵二百名同侍衞二人在彼處適中之地¶
　　駐劄候和碩齊信息如有阿睦爾撒納及太隊賊¶
　　人在彼伊等即接應和碩齊仍報知駐劄科卜多¶
　　大臣添兵接應其和碩齊有具奏事件即送交唐¶
　　喀祿轉遞唐喀禄係獲罪之人今令其効力自贖¶
　　宜知奮勉策布登扎布即妥協辦理¶
　　　署理定邊左副將軍印務策布登扎布等疏奏¶
　　　擒獲托音喇嘛羅卜藏阿喇卜珠爾正法¶
<pb:KR2c0012_WYG_099-14b>¶
　　　策布登扎布等奏言臣等遵¶
　㫖將戕殺卡倫侍衞之托音喇嘛羅卜藏阿喇卜珠¶
　　　爾等嚴緝務獲即通行四部落十月初二日哈¶
　　　爾噶納之擕眷卡倫章京濟爾噶勒等將羅卜¶
　　　藏阿喇卜珠爾拏獲臣等審訊起意戕殺侍衛¶
　　　卓勒和等情節供認不諱即於本日正法奏入¶
　　　報¶
　聞¶
<pb:KR2c0012_WYG_099-15a>¶
　　　戊寅¶
　諭户部侍郎阿里衮進勦事宜¶
　上諭軍機大臣曰昨因阿里衮奏成衮扎布軍營奏¶
　　報皆由濟爾哈朗馳遞竟置朱爾都斯於不問已¶
　　降㫖交部察議仍令帯兵㑹合滿福如額敏和卓¶
　　告稱沙喇斯瑪呼斯等逃往哈喇沙爾即㑹同進¶
　　勦想此時已帯兵前往矣但滿福自奏阿勒輝臺¶
　　站被掠後並無奏報深為厪念是以諭阿里衮速¶
<pb:KR2c0012_WYG_099-15b>¶
　　探信息其探信之道不過由第一臺起查至何臺¶
　　阻隔即已知信息不通之由乃並未如此辦理朕¶
　　所不解此時額敏和卓若來告賊衆已往哈喇沙¶
　　爾阿里衮即前赴協勦如未有實信即速往接應¶
　　滿福沿途所得信息作速奏聞又¶
　諭曰昨諭副都統哈寜阿不必巡查兆惠等所設臺¶
　　站即帯兵接應滿福想此時已會兵一處矣滿福¶
　　久無奏報著哈寜阿將帯兵已至何處辦理情形¶
<pb:KR2c0012_WYG_099-16a>¶
　　如何速行具奏¶
　諭吐魯番貝子額敏和卓進勦事宜¶
　上諭貝子額敏和卓曰昨據爾報稱遣人前赴哈喇¶
　　沙爾探取叛賊沙喇斯瑪呼斯等信息如賊衆赴¶
　　哈喇沙爾即帯兵前往辦理朕已傳諭巴里坤辦¶
　　事大臣阿里衮云如沙喇斯瑪呼斯等賊人回至¶
　　哈喇沙爾可帯兵往會額敏和卓勦捕此時爾差¶
　　遣探信之人亦應歸告如賊果回哈喇沙爾爾即¶
<pb:KR2c0012_WYG_099-16b>¶
　　告知閆相師作速知會阿里衮會同進勦倘未由¶
　　此路亦知會阿里衮會同滿福進𠞰可也¶
　　　己夘¶
　申諭户部侍郎阿里衮等進𠞰事宜¶
　上諭軍機大臣曰據阿里衮奏稱奉到諭㫖帯兵二¶
　　百名至阿勒輝等處會合丑達兵丁進勦等語阿¶
　　里衮前奏濟爾哈朗臺站現在通行停止進兵經¶
　　朕飭諭始行前往今據軍營奏報朱爾都斯臺站¶
<pb:KR2c0012_WYG_099-17a>¶
　　已經撤回自不必另辦阿里衮惟會同滿福追勦¶
　　沙喇斯瑪呼斯等賊衆至額敏和卓欲帯緑旗兵¶
　　二百名前去特為回兵缺馬之故阿里衮何必屢¶
　　向閆相師查問甚屬糊塗今阿里衮已帯兵前往¶
　　此㫖及諭額敏和卓之㫖俱著豆斌轉發又¶
　諭吐魯番貝子額敏和卓曰據爾奏報巴里坤大臣¶
　　等遵朕諭㫖訪查沙喇斯瑪呼斯等賊人信息又¶
　　因道逺若俟訪查回報再行前往恐致躭延已於¶
<pb:KR2c0012_WYG_099-17b>¶
　　十月初一日帯兵起程至托克三駐候等語朕深¶
　　為嘉許向來辦事人員每候信息以為行止爾能¶
　　奮勉如此深協機宜加恩賞給大縀四端明歲辦¶
　　理葉爾羌喀什噶爾時雖有將軍大臣而回部情¶
　　形爾所熟悉將命爾叅贊軍務在前隊行走爾其¶
　　益體朕恩實心奮勉以奏膚功永膺懋賞特諭¶
　　　庚辰¶
　申諭户部侍郎阿里衮接應滿福進勦¶
<pb:KR2c0012_WYG_099-18a>¶
　上諭軍機大臣曰據滿福奏稱帯兵至朱爾都斯接¶
　　續被賊搶掠之六臺站其將軍成衮扎布之兵未¶
　　知所在又據瑪呼斯之博多羅克告稱賊人游牧¶
　　到喀喇呼魯向呼魯木什烏䦨和屯而去已帯兵¶
　　從巴顔阿滿臺站尋賊踪跡追往但馬匹多屬乏¶
　　弱等語滿福進兵月餘辦理𠞰賊事宜毫無頭緒¶
　　總以馬乏為詞伊在吐魯番休息許久何至遽然¶
　　疲乏著傳諭阿里衮即帯兵徑往呼魯木什等處¶
<pb:KR2c0012_WYG_099-18b>¶
　　協同進勦再額敏和卓現帯兵在托克三駐劄候¶
　　信呼魯木什等處若與哈喇沙爾相近阿里衮即¶
　　知會額敏和卓亦帯兵赴彼協同勦賊可也¶
　　　壬午¶
　諭户部侍郎阿里衮等招服賊衆事宜¶
　上諭軍機大臣曰成衮扎布等奏稱遵朕諭㫖賞給¶
　　宰桑三都克銀兩留於軍營派伊屬下敦多克哈¶
　　什哈敦多克策凌等招服沙喇斯瑪呼斯人等雖¶
<pb:KR2c0012_WYG_099-19a>¶
　　亦勦撫並行之策但辦理此等叛賊已諭阿里衮¶
　　滿福帯兵前往若伊等聞知將軍處使人招降即¶
　　不奮勉勦賊又或叛賊等僞為投順使我兵弛備¶
　　均未可定著速行傳諭阿里衮滿福賊衆若未歸¶
　　降自當勦殺即成衮扎布遣人招服業已來降亦¶
　　應沿途留心察看稍有變動即行掩襲務宜相機¶
　　行事又沙喇斯瑪呼斯有倡亂數人及訛傳大兵¶
　　為阿睦爾撒納所敗之數人情尤可惡阿里衮等¶
<pb:KR2c0012_WYG_099-19b>¶
　　即詢問敦多克哈什哈等務須擒拏解京至敦多¶
　　克哈什哈等既隨三都克効力行走阿里衮辦理¶
　　叛賊時詳問伊等賊中形勢若招降後有密行辦¶
　　理之事仍示伊等以沙喇斯瑪呼斯等已降復叛¶
　　是以不便存留至爾等係隨三都克輸誠効力本¶
　　不相同勿生疑忌此數人俱賞給藍翎照看回營¶
　　亦傳諭成衮扎布知之¶
　　　　(臣/)等謹案沙喇斯瑪呼斯鄂拓克叛降反覆¶
<pb:KR2c0012_WYG_099-20a>¶
　　　　罪不容誅我兵悉力窮追逸賊自無從逋匿¶
　　　　勦撫並行之䇿本非勢所必需至敦多克哈¶
　　　　什哈等即係沙喇斯瑪呼斯部衆雖一時効¶
　　　　力軍營而若輩狡詐性成亦難深信我¶
　皇上先幾洞燭屢¶
　勅周防兹復¶
　諄誡在事諸臣奮勉勦賊毋狃降弛備並¶
　諭及臨時相機籌辦而滿福以接續臺站奏報稽時¶
<pb:KR2c0012_WYG_099-20b>¶
　　　　即¶
　命大臣等統兵䇿應探信亦恐其為賊所愚也厥後¶
　　　　滿福果誤信賊人詭持軍檄墮計捐軀今恭¶
　　　　繹前後¶
　訓㫖仰見¶
　聖明鑒察不爽纎毫而防患未萌¶
　籌畫備至諸臣乃得有所禀承雖萬里以外無異呈¶
　　　　形目前矣¶
<pb:KR2c0012_WYG_099-21a>¶
　諭大學士管理陜甘總督黄廷桂派兵解送馬匹¶
　上諭軍機大臣曰黄廷桂奏稱豫備軍營馬匹請派¶
　　自準噶爾脱出之官兵解送等語所見甚是伊等¶
　　久居邊地既知水草復嫻於牧放較之緑旗兵丁¶
　　自屬不同從前派出副都統巴圖濟爾噶爾等令¶
　　先至巴里坤候馬匹到日派兵四百名解送黄廷¶
　　桂想已奉到此㫖即將脱出兵丁等歸入四百名¶
　　數内仍傳諭伊等加意奮勉果能牧養得宜將來¶
<pb:KR2c0012_WYG_099-21b>¶
　　仍歸各本旗佐領當差至黄廷桂所奏候軍營咨¶
　　取馬匹文到即行解送此係前次諭㫖今不必候¶
　　咨即辦理解送可也¶
　　　甲申¶
　申諭户部侍郎阿里衮㑹兵進𠞰¶
　上諭軍機大臣曰阿里衮奏稱帯兵將阿勒輝等臺¶
　　站巡查辦理其丑達之兵遣回鹽池等處臺站往¶
　　來捜勦賊人等語鹽池距巴里坤甚近竊掠臺站¶
<pb:KR2c0012_WYG_099-22a>¶
　　不過數嗎哈沁賊耳不必將丑達遣回即速會兵¶
　　前往朕屢諭阿里衮接應滿福進𠞰沙喇斯瑪呼¶
　　斯賊衆務奮勉速行毋少瞻顧¶
　諭叅贊大臣富德勦賊事宜¶
　上諭軍機大臣曰富德奏稱逆賊阿睦爾撒納雖已¶
　　逃入俄羅斯而伊犁等處藏匿賊黨仍須勦殺現¶
　　在喀喇瑪嶺駐劄古爾班察爾一帯俱安設卡倫¶
　　防守等語朕屢經降㫖令伊等來京富德想尚未¶
<pb:KR2c0012_WYG_099-22b>¶
　　奉到故有此奏但逆賊琿齊額林沁達瓦詐稱歸¶
　　降又復逃去富德如回兵時或遇此等叛賊或偵¶
　　探去向相離不逺即帯兵勦殺富德兵馬駐憇已¶
　　久自屬可用若道逺不便即徑往濟爾哈朗同成¶
　　衮扎布等來京可傳諭富德知之¶
　　　丙戌¶
　申諭將軍大臣籌議駐兵進勦日期¶
　上諭軍機大臣曰昨諭成衮扎布兆惠富德等來京¶
<pb:KR2c0012_WYG_099-23a>¶
　　請訓今計算伊等往返日期須無誤進兵之時方¶
　　為妥協著傳諭伊等將現在駐兵何處何時到京¶
　　及請訓回營能與進𠞰之時適相符合處一面奏¶
　　聞一面速行來京如恐稍有遲悞現在雅爾哈善¶
　　駐劄濟爾哈朗軍營或令其就近帯兵前進伊等¶
　　再自京馳赴料可追及即與雅爾哈善公同籌議¶
　　具奏¶
　命以伯格里屬人分賞駐防官兵嚴加管束¶
<pb:KR2c0012_WYG_099-23b>¶
　上諭軍機大臣曰前諭將伯格里之妻送京安挿所¶
　　有屬人一百六十餘口交直𨽻總督方觀承分給¶
　　天津青州保定等處駐防滿洲為奴著傳諭各該¶
　　將軍城守尉等此等厄魯特俱係獲罪之人若不¶
　　遵約束即正法示衆毋得任其脱逃¶
　命叅贊大臣永貴署理西安巡撫印務所辦軍營糧¶
　　　務俟定長服滿後前往接辦¶
　　　丁亥¶
<pb:KR2c0012_WYG_099-24a>¶
　命優䘏喀爾喀公品級齊巴克扎卜及議叙効力官¶
　　　兵¶
　上諭軍機大臣曰納穆扎爾奏稱進勦哈喇哈巴等¶
　　處藏匿之明噶特烏梁海等喀爾喀公品級齊巴¶
　　克扎卜帯兵前至阿爾呼特等處將賊衆盡行勦¶
　　殺齊巴克扎卜被鎗傷腋陣亡等語似此奮勇捐¶
　　軀深可憫惻著實封公爵令伊子承襲將其佐領¶
　　屬人另編一扎薩克仍賞銀三百兩其陣亡帯傷¶
<pb:KR2c0012_WYG_099-24b>¶
　　官兵查明恩䘏此次都爾伯特汗策凌等之屬人¶
　　亦有奮勉者並酌量賞賜其効力得功官兵交部¶
　　議叙仍將頭等得功之人優加賞賚¶
　　　戊子¶
　命以邁斯漢情實勾决罪案傳¶
　諭兩路軍營¶
　上諭軍機大臣曰今日刑部進情實官犯本内將原¶
　　任叅將邁斯漢擬以情實去年雅爾哈善等派出¶
<pb:KR2c0012_WYG_099-25a>¶
　　邁斯漢帯兵往探兆惠信息伊並非中途遇敵不¶
　　能前進乃遷延道路竟自回營因命拏解審訊擬¶
　　斬監候復命查其先世有無陣亡之人據該部將¶
　　伊叔曾祖陣亡查奏夫陣亡之子孫從寛免死者¶
　　原指尋常罪犯而言並非軍法可比今邁斯漢帯¶
　　兵數百同往之高天喜亦已殺賊百餘收其牲隻¶
　　邁斯漢何難奮力前行乃聽俘賊虚詞即恇怯不¶
　　進爾時若不另派官兵接應兆惠必至僨事則邁¶
<pb:KR2c0012_WYG_099-25b>¶
　　斯漢之罪雖伊祖父陣亡亦難稍逭是以予勾正¶
　　法八旗世僕等若恃祖父陣亡派往軍前並不効¶
　　力於習俗大有關係果其情有可矜朕亦必加原¶
　　宥若似邁斯漢失機畏怯豈能屈法加恩可傳諭¶
　　兩路將軍大臣等通行曉示軍營官兵等知之¶
　　　十一月己丑朔¶
　諭定邊將軍成衮扎布等進𠞰巴哈曼集等事宜¶
　上諭軍機大臣曰覽兆惠雅爾哈善等奏摺現在軍¶
<pb:KR2c0012_WYG_099-26a>¶
　　營辦理情形總以明春進兵為要著成衮扎布等¶
　　遵㫖來京至辦理沙喇斯瑪呼斯賊衆已命阿里¶
　　衮哈寜阿等陸續前往惟扎哈沁巴哈曼集等叛¶
　　逃之後乗隙搶掠臺站據雅爾哈善等奏捉生詢¶
　　問知巴哈曼集為得木齊哈勒拜所敗逃入烏勒¶
　　郭蘇山内之沙扎海地方等語雖未可全信而賊¶
　　衆究屬潛匿臺站終有疎虞今雅爾哈善已派端¶
　　濟布前往著傳諭成衮扎布將哈寜阿調回令其¶
<pb:KR2c0012_WYG_099-26b>¶
　　協助端濟布若前行已逺即於濟爾哈朗軍營派¶
　　兵一二百名發往倘端濟布等未能勦滅賊衆則¶
　　成衮扎布等起程來京沿途捜勦以清臺路又叛¶
　　逃之琿齊額林沁達瓦等已諭富德歸途之便就¶
　　近捜勦併傳諭哈寜阿等知之¶
　　　庚寅¶
　諭署定邊左副將軍策布登扎布等協勦巴哈曼集¶
　　　等賊衆¶
<pb:KR2c0012_WYG_099-27a>¶
　上諭軍機大臣曰據雅爾哈善奏稱巴哈曼集屬人¶
　　藏匿烏勒郭蘇山有逃往阿爾台之信此事容亦¶
　　有之伊等或投俄羅斯或合烏梁海均未可定可¶
　　傳諭策布登扎布納穆扎爾等即行文科卜多軍¶
　　營速交唐喀禄等令其沿途偵探協同勦殺其車¶
　　木楚克扎布所辦烏梁海情形若何作速奏聞¶
　　　議奏派調喀爾喀等官兵事宜¶
　　　署定邊左副將軍策布登扎布奏言臣奉¶
<pb:KR2c0012_WYG_099-27b>¶
　恩㫖於明年前往西路軍營請派出圖謝圖汗部落¶
　　　之公品級扎薩克三都卜多爾濟協理頭等台¶
　　　吉齊旺扎卜賽音諾顔部落之扎薩克達什協¶
　　　理頭等台吉敦多卜四等台吉庫爾奎扎薩克¶
　　　圖汗部落之協理台吉旺舒克等并調取喀爾¶
　　　喀兵二百名於達什達瓦扎哈沁厄魯特兵内¶
　　　挑選一百名將有馬之索倫兵挑選一百名若¶
　　　進勦時無需多兵即將現在軍營官兵之乏弱¶
<pb:KR2c0012_WYG_099-28a>¶
　　　者撤回如蒙¶
　俞允請照例豫行支給整裝銀兩先行起程奏入得¶
　㫖軍機大臣速議具奏尋議策布登扎布請調取喀¶
　　　爾喀等兵丁更替軍營兵丁之乏弱者事屬可¶
　　　行但喀爾喀災歉之後生計頗艱若多為調遣¶
　　　不無勞費至厄魯特等新經安挿復令從軍未¶
　　　免驚擾且伊等性多貪狡軍前有違紀律於事¶
　　　無益應停其調遣請將所奏兵丁四百名減為¶
<pb:KR2c0012_WYG_099-28b>¶
　　　二百名派索倫兵一百五十名喀爾喀兵五十¶
　　　名再於達什達瓦屬人等熟悉路徑者酌帯數¶
　　　人作為嚮導至所奏派出喀爾喀公台吉等應¶
　　　請准其帯往所有派調官兵俱照例賞給整裝¶
　　　銀兩奏入¶
　上從之¶
　　　辛夘¶
　諭大學士管理陜甘總督黄廷桂解送巴雅爾等來¶
<pb:KR2c0012_WYG_099-29a>¶
　　　京¶
　上諭軍機大臣曰據豆斌奏稱端濟布將嚮導巴雅¶
　　爾等送至巴里坤并聲明伊等俱奮勉効力請遵¶
　　㫖照情有可原之例分賞官兵并行文黄廷桂等¶
　　語所辦甚屬拘泥巴雅爾等身在軍營較不從逃¶
　　叛前來送信之人尤為出力非但情有可原而已¶
　　可傳諭黄廷桂即曉示巴雅爾等辦事大臣請將¶
　　爾等分賞官兵大皇帝念爾等俱係効力之人恩¶
<pb:KR2c0012_WYG_099-29b>¶
　　㫖送入内地即將伊等派員解送來京¶
　命加吐魯番貝子額敏和卓貝勒品級¶
　上諭軍機大臣曰吐魯番貝子額敏和卓遣人前往¶
　　哈喇沙爾探取沙喇斯瑪呼斯信息即領兵前往¶
　　托克三守候後因賊人未至哈喇沙爾又遣往和¶
　　爾米斯和喇探聽相機進勦似此感激朕恩誠心¶
　　効力甚屬可嘉著加恩給與貝勒品級明歲辦理¶
　　葉爾羌喀什噶爾等處令為叅贊昨已降㫖其益¶
<pb:KR2c0012_WYG_099-30a>¶
　　加奮勉以膺恩賞¶
　　　署章京噶布舒䕶軍校桑烏善押送厄魯特伊¶
　　　宛等來京得¶
　㫖伊宛授為藍翎侍衞賞銀五十兩達瓦在司轡上¶
　　　行走賞銀二十兩噶布舒授三等侍衞賞銀五¶
　　　十兩桑烏善授藍翎侍衞賞銀三十兩¶
　　　軍機大臣疏奏傳¶
　諭安插伯格里妻室¶
<pb:KR2c0012_WYG_099-30b>¶
　　　軍機大臣奏言伯格里之妻到京臣等遵¶
　㫖傳諭云從前¶
　皇上加恩淮爾率屬移於察哈爾續經將軍大臣叅¶
　　　奏爾以台吉之妻不修婦道難於管領屬人請¶
　　　將爾治罪¶
　皇上格外施恩¶
　命爾與噶爾藏多爾濟之妹同居傳示畢隨將伯格¶
　　　里妻女及婢女二人送往安挿其隨僕八人暫¶
<pb:KR2c0012_WYG_099-31a>¶
　　　交理藩院看守候賞駐防官兵奏入報¶
　聞¶
　　　壬辰¶
　申諭定邊將軍成衮扎布等酌定軍營馬匹數目¶
　上諭軍機大臣曰據黄廷桂奏稱應送巴里坤馬匹¶
　　業經分起節次起程俟成衮扎布咨到照數送往¶
　　等語昨曾傳諭成衮扎布兆惠等令於軍營現存¶
　　馬内選出二千五百匹加意牧放以備征進則黄¶
<pb:KR2c0012_WYG_099-31b>¶
　　廷桂辦送之馬祗需五千五百匹伊等定議後即¶
　　行文知㑹今黄廷桂既經奏報起程著成衮扎布¶
　　兆惠等速行定議知㑹不可再遲此際伊等現在¶
　　何處即速奏聞亦傳諭黄廷桂知之¶
　諭定邊將軍成衮扎布等確查叛賊琿齊蹤跡¶
　上諭軍機大臣曰昨諭將達瓦之弟鄂爾奇達遜送¶
　　京今據供稱琿齊踪跡似向空格斯逃去等語著¶
　　便中傳諭成衮扎布兆惠等確查具奏¶
<pb:KR2c0012_WYG_099-32a>¶
　　　癸巳¶
　　　定議哈薩克交易事宜¶
　　　軍機大臣奏言黄廷桂奏籌辦哈薩克交易事¶
　　　宜一摺奉¶
　㫖軍機大臣議奏查臣等前因兆惠等奏阿布賚請¶
　　　將馬匹赴烏魯木齊交易臣等議以程途頗逺¶
　　　商販難於聚集請官為經理選派熟諳交易之¶
　　　人照商人一例不必顯露官辦形迹今據該督¶
<pb:KR2c0012_WYG_099-32b>¶
　　　奏稱烏魯木齊交易運費浩繁似在吐魯番為¶
　　　便其明歲交易止換馬匹若哈薩克帯有駝隻¶
　　　牛羊亦係軍營需用請一體收買其應需緞疋¶
　　　若由内府辦解絲色精良而官辦後仍必招商¶
　　　將來恐成色略減致煩言論現在陜省採辦各¶
　　　色緞疋及巴里坤現存雜色梭布京庄布均可¶
　　　敷用哈密現存茶封為數頗多一切馱運即用¶
　　　軍營餘駝酌量雇覔商駝添備車輛遴委道員¶
<pb:KR2c0012_WYG_099-33a>¶
　　　同知副將酌派備弁兵丁押送等語查臣等原¶
　　　議哈薩克交易在烏魯木齊因前與阿布賚定¶
　　　約奉¶
　㫖允准似不便更易致失信逺人雖運費浩繁原可¶
　　　增加價值至吐魯番近接邊陲建有城堡較烏¶
　　　魯木齊地方空濶可以隨處開市者不同恐哈¶
　　　薩克人等與回民熟習轉致滋擾應仍照臣等¶
　　　原議至收換馬匹騍馬之外有隨帯騍馬亦可¶
<pb:KR2c0012_WYG_099-33b>¶
　　　量收庶於孶生有益其他牲隻亦應一體收買¶
　　　至疲痩牲隻一切雜貨雖不應交易但念其攜¶
　　　帯逺來或減價收留以示節制其緞疋一項陜¶
　　　省既可採買應如所奏辦理至布疋茶封尤哈¶
　　　薩克所必需今哈密既存有茶封巴里坤亦有¶
　　　購備布疋應令雇覔商駝或添備車輛運送不¶
　　　必挑用軍營餘駝其遴委道員同知副將等員¶
　　　并酌帯將弁挑派兵丁應需鹽菜口糧及商民¶
<pb:KR2c0012_WYG_099-34a>¶
　　　人等願隨前往購買零星物件各聽其便俱應¶
　　　如所奏再該督奏派兵一百名係因吐魯番現¶
　　　有屯兵足資彈壓今既仍在烏魯木齊交易應¶
　　　否添派兵丁亦聽該督酌量辦理明歲係初次¶
　　　貿易自當立定章程不可遷就而交易之際又¶
　　　必示以公平俾遐荒感知¶
　天朝柔逺之經方為妥協應交該督轉飭道協各員¶
　　　善為經理可也奏入¶
<pb:KR2c0012_WYG_099-34b>¶
　上諭曰黄廷桂所奏籌辦來年哈薩克貿易事宜一¶
　　摺已據軍機大臣議奏但貿易之事不過因其輸¶
　　誠内嚮俾得懋遷有無稍資生計而彼處為産馬¶
　　之區亦可以補内地調撥缺額並非藉此以示羈¶
　　縻亦非利其所有而欲賤值以取之也將來交易¶
　　之際不可過於繁苛更不必過於遷就但以兩得¶
　　其平為是可傳諭黄廷桂令其善為經理至奏内¶
　　所稱委派道㕔等員看來貿易之事終不可全以¶
<pb:KR2c0012_WYG_099-35a>¶
　　官法行之能辦政務者未必熟諳商賈朕思道員¶
　　中如范清供同知中如范清曠等伊家原曾承辦¶
　　軍營及一切貿易應尚有舊時商夥習練其事或¶
　　可於此二人中酌調一人赴甘承辦是否有益并¶
　　著妥議奏聞¶
　　　叅贊大臣副都統哈寜阿疏奏協助端濟布勦¶
　　　賊情形¶
　　　哈寜阿奏言臣於九月二十九日至濟爾哈朗¶
<pb:KR2c0012_WYG_099-35b>¶
　　　軍營聞知將軍成衮扎布等由闥勒奇回兵副¶
　　　將軍兆惠亦合兵一處其濟爾哈朗至博羅塔¶
　　　拉無庸設立臺站惟叅贊大臣富德尚在博和¶
　　　什騰等處是以庫爾河等臺站未曾全撤臣因¶
　　　山中降雪恐嗎哈沁等侵擾臺站將所領兵三¶
　　　百名内挑選一半巡查十月十三日接雅爾哈¶
　　　善行文扎哈沁之得木齊哈勒拜等現在烏勒¶
　　　郭蘇山内之沙扎海地方藏匿已飭總管端濟¶
<pb:KR2c0012_WYG_099-36a>¶
　　　布進勦速派官兵協助臣即於所帯兵丁内挑¶
　　　選五十名派虚衘藍翎綏神保等迅往協助端¶
　　　濟布奏入報¶
　聞¶
　¶
　¶
　¶
　¶
<pb:KR2c0012_WYG_099-36b>¶
　¶
　¶
　¶
　¶
　¶
　¶
　¶
平定凖噶爾方略正編卷四十五¶
