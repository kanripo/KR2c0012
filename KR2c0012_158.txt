# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:55.565019
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 續編卷十九
<pb:KR2c0012_WYG_158-1a>¶
欽定四庫全書¶
平定準噶爾方略續編卷十九¶
　　　乾隆二十七年冬十月乙巳¶
　命設總管伊犂等處将軍以領侍衛内大臣公明瑞¶
　　　補授¶
　上諭大學士曰伊犂為新疆都㑹現在駐兵屯田自¶
　　應設立将軍總管事務昨已簡用明瑞往膺其任¶
　　著授為總管伊犂等處将軍所有勅印旗牌該部¶
<pb:KR2c0012_WYG_158-1b>¶
　　照例頒給¶
　諭科卜多辦事㕘贊大臣扎拉豐阿建造城垣事宜¶
　上諭軍機大臣曰扎拉豐阿奏稱科卜多屯田需用¶
　　青稞籽種一百石尚可向䝉古游牧貿易之商民¶
　　等購買不須運送等語科卜多既有内地商民行¶
　　走将来生聚必繁今伊犂等處俱建造城堡若照¶
　　例興工甚屬有益科卜多所有舊城基址既稱地¶
　　形卑濕著𫝊諭扎拉豐阿伊現在安營於科卜多¶
<pb:KR2c0012_WYG_158-2a>¶
　　之南哈勒巴山即於該處擇髙燥之地計可容兵¶
　　民若干不必過為寛大派屯田綠旗兵從容興築¶
　　其如何辦理工程之處㑹同成衮扎布酌議具奏¶
　諭伊犂将軍明瑞等以訪察烏梁海搶掠情形曉示¶
　　　哈薩克¶
　上諭軍機大臣曰成衮扎布奏稱阿桂等前奏烏梁¶
　　海搶掠哈薩克馬匹奉㫖查詢即派侍衛明成同¶
　　烏梁海内大臣察達克至阿勒坦淖爾總管扎喇¶
<pb:KR2c0012_WYG_158-2b>¶
　　那克處詳悉訪察俱稱哈薩克前經搶掠我等牲¶
　　隻什物俱䝉恩索還其所掠俄羅斯烏梁海宰桑¶
　　庫克新等之物並未給還是以伊等報復曽搶哈¶
　　薩克牧羣二次等語看来情形已自明晰著𫝊輸¶
　　明瑞遇哈薩克人等即以所訪緣由明白曉示若¶
　　哈薩克欲給還牧羣當向俄羅斯索取與内附之¶
　　烏梁海等無渉¶
　　　己酉¶
<pb:KR2c0012_WYG_158-3a>¶
　諭定邊左副将軍成衮扎布等辦理烏梁海事宜¶
　上諭軍機大臣曰成衮扎布奏搶掠哈薩克馬匹之¶
　　烏梁海庫克新係平定準噶爾後逃入俄羅斯者¶
　　據内大臣察達克云辦理伊等頗易但恐與俄羅¶
　　斯啟釁未敢擅便等語庫克新等假我烏梁海之¶
　　名搶掠哈薩克馬匹情甚可惡且伊等前曽歸附¶
　　後又隨郭勒卓輝等逃入俄羅斯理應問罪今察¶
　　達克等既願辦理甚屬妥協何必復生疑慮著𫝊¶
<pb:KR2c0012_WYG_158-3b>¶
　　諭成衮扎布如察達克等果欲前往除擒獲為首¶
　　人等送来軍營其餘俱給與伊等管轄所有俘獲¶
　　即交伊分賞効力人衆事竣後朕仍加以賞賚但¶
　　須慎選幹練之人前往辦理即将此曉示察達克¶
　　等知之¶
　　　庚戌¶
　命駐防効力人員均照北路軍營之例辦理¶
　上諭軍機大臣曰海明等奏稱此次換班官兵有健¶
<pb:KR2c0012_WYG_158-4a>¶
　　鋭營前鋒㕘領納晉泰等六員係乾隆二十三年¶
　　隨征効力後又留駐防二年驍騎校布勒庫等十¶
　　二員亦効力五年請㫖議叙以示鼓勵等語大功¶
　　告成凡換班官兵俱係駐防非出兵可比即有分¶
　　外出力人員特請議叙不過量拔一二以勵其餘¶
　　若概行保送則缺少人多亦與伊等無益此次所¶
　　奏尚係出兵人員納晉泰等六員著送部引見布¶
　　勒庫等十二員著以應陞之缺即用嗣後如専係¶
<pb:KR2c0012_WYG_158-4b>¶
　　駐防人員俱照北路軍營之例辦理可𫝊諭駐劄¶
　　厄魯特囘部各大臣等知之¶
　　　壬子¶
　　　議給伊犂将軍¶
　勅書開載職掌事宜¶
　　　軍機大臣奏言欽奉¶
　諭㫖於伊犂設立将軍查各處駐防将軍其職掌大¶
　　　略相同惟新疆當戡定之初一切管轄地方調¶
<pb:KR2c0012_WYG_158-5a>¶
　　　遣官兵自應酌定成䂓臣等謹查伊犂為新疆¶
　　　總滙之區既經設立将軍凡烏魯木齊巴里坤¶
　　　所有滿洲索倫察哈爾綠旗官兵皆聽将軍總¶
　　　統調遣至囘部與伊犂相通自葉爾羌喀什噶¶
　　　爾以至哈密等處駐劄官兵亦歸将軍兼管其¶
　　　地方事務有各處駐劄大臣仍照舊例辦理再¶
　　　葉爾羌喀什噶爾等囘城皆在邊陲如有應調¶
　　　伊犂官兵之處亦准各處大臣咨商将軍就近¶
<pb:KR2c0012_WYG_158-5b>¶
　　　調撥臣等擬開明職掌載入¶
　勅書奏入¶
　上從之¶
　　　丁巳¶
　　　以誤辦換班撤囘官兵軍装¶
　訓飭喀什噶爾辦事尚書永貴等¶
　上諭軍機大臣曰永貴等奏稱喀什噶爾換班撤囘¶
　　之健鋭營官兵辦給馬駝帳房等件又整理弓矢¶
<pb:KR2c0012_WYG_158-6a>¶
　　撒袋鳥鎗火藥委副都統品級富虎帶領起程等¶
　　語此等撤囘官兵不過照常来京且道路乆屬清¶
　　靜並無嗎哈沁何必特行辦給軍装撤囘者既如¶
　　此辦理則前往換班更當何如永貴此次所辦殊¶
　　為不曉事理嗣後宜加酌量可𫝊諭知之¶
　　　十一月辛酉¶
　命設伊犂等處㕘贊領隊大臣等¶
　上諭大學士曰伊犂等處已授明瑞為将軍自應設¶
<pb:KR2c0012_WYG_158-6b>¶
　　㕘贊領隊大臣協同辦事伊犂㕘贊大臣著愛隆¶
　　阿伊勒圖補授領隊大臣著五岱補授愛隆阿五¶
　　岱賞銀各一百兩馳驛前往伊勒圖亦由喀什噶¶
　　爾調赴伊犂所遺領隊副都統員缺著揚桑阿補¶
　　授協同永貴辦事¶
　命議叙伊犂督辦屯田綠旗官員¶
　上諭軍機大臣曰阿桂奏本年伊犂屯田綠營官員¶
　　所種禾苗為田䑕傷損較去年收成分數稍為歉¶
<pb:KR2c0012_WYG_158-7a>¶
　　薄計一夫所獲尚有二十餘石等語屯田稍被災¶
　　傷而收穫尚未甚歉薄所有承辦官員頗能勸課¶
　　著加恩交部議叙¶
　諭内大臣尚書都統阿桂等辦理哈薩克事宜¶
　上諭軍機大臣曰阿桂明瑞奏稱哈薩克人等性本¶
　　頑愚不可以理論今春将拏獲伊等頭目及所有¶
　　牲隻給囘伊等轉謂大皇帝矜憐我等不行治罪¶
　　復来塔爾巴噶台山陰之哈爾巴哈等處游牧似¶
<pb:KR2c0012_WYG_158-7b>¶
　　應示以兵威来春擬同領隊大臣二員分為三路¶
　　領兵前往驅逐多收其屬人牲隻釋放二三人令¶
　　致書阿布賚其牲隻竟不給還以示懲創等語哈¶
　　薩克等貪得無厭仍行越境游牧理應加以懲創¶
　　但自明瑞外領隊之伊勒圖鄂津伍彌泰等俱未¶
　　為諳練軍務今授愛隆阿伊勒圖為㕘贊大臣五¶
　　岱為領隊大臣計伊等前抵伊犂已屆領兵驅逐¶
　　之期明瑞與愛隆阿五岱分路前往酌派伊勒圖¶
<pb:KR2c0012_WYG_158-8a>¶
　　鄂津伍彌泰隨行學習此次重懲越境人等哈薩¶
　　克所屬或生畏懼貿易者少或糾衆為匪以圖報¶
　　復俱未可定然亦不得因此自生顧慮遂爾姑息¶
　　從事至塔爾巴噶台等處雖未便即駐滿洲綠旗¶
　　兵丁似應将厄魯特兵酌令駐劄防守著𫝊諭明¶
　　瑞等将来驅逐哈薩克後作何移駐厄魯特兵丁¶
　　之處㑹同妥議具奏¶
　　　内大臣尚書都統阿桂等疏奏體訪烏黙爾情¶
<pb:KR2c0012_WYG_158-8b>¶
　　　形¶
　　　阿桂等奏言臣等遵¶
　㫖體訪哈薩克使人烏黙爾因何願来伊犂居住緣¶
　　　由隨令侍衛碩通訪問與烏黙爾相識之厄魯¶
　　　特等據稱烏黙爾係厄魯特人伊父在噶爾丹¶
　　　䇿零時曽唆使厄魯特等騷擾哈薩克與其部¶
　　　衆有怨阿布賚因係伊妻弟恐被傷害特遣為¶
　　　使等語臣等看阿布賚所奏與體訪情形相符¶
<pb:KR2c0012_WYG_158-9a>¶
　　　其請人往迎亦係求為䕶庇之意但哈薩克人¶
　　　等多疑若以為烏黙爾復居伊犂恐效前此所¶
　　　為途間或加以侵掠亦有闗係臣等議於来年¶
　　　三月内酌遣數人至邊界守候烏黙爾令其帶¶
　　　囘伊犂并乗阿布賚遣信之便先行札知奏入¶
　　　報¶
　聞¶
　　　乙丑¶
<pb:KR2c0012_WYG_158-9b>¶
　命新疆賫¶
　　貢員弁不得騷擾所過地方¶
　上諭大學士曰新疆所進貢物經由各該省州縣境¶
　　内行走住宿地方有司自當加意照料䕶送若應¶
　　付不時致有褻越固非奉上之道如已照例供給¶
　　全無玩悞而賫送人等轉有意藉端騷擾則斷不¶
　　可蓋此等㣲末員弁罔識事體或不過以鵰鷹犬¶
　　馬之類過事矜張於應給夫馬廪給之外多方需¶
<pb:KR2c0012_WYG_158-10a>¶
　　索地方官因係貢物不敢與校而新疆貢獻嵗以¶
　　為常設将来驛使踵轍為日正長滋累何所底止¶
　　此風斷不可長倘有此等滋擾之人該督撫等不¶
　　行據實㕘奏一經察出決不稍為寛宥可速諭沿¶
　　途各督撫知之¶
　命優卹病故之伊犂總兵官金梁以葉爾羌總兵官¶
　　　汪騰龍接辦屯田貿易事務¶
　上諭大學士曰金梁自補授總兵以来雖未著有戰¶
<pb:KR2c0012_WYG_158-10b>¶
　　功而駐劄伊犂於一切屯田貿易事務辦理俱屬¶
　　黽勉今聞溘逝殊堪憫惜著加贈提督銜賞銀一¶
　　千兩料理喪事以示優卹並著楊應琚於伊子中¶
　　擇年長者一人送部引見候朕降㫖加恩伊犂屯¶
　　田貿易諸事甚屬緊要著葉爾羌總兵官汪騰龍¶
　　速行接辦葉爾羌現有駐劄大臣可不須總兵官¶
　　駐劄著楊應琚於副将内揀選一員前往辦事¶
　　　戊辰¶
<pb:KR2c0012_WYG_158-11a>¶
　命将賞查還搶掠霍罕馬匹之布魯特比沙巴圖等¶
　上諭軍機大臣曰永貴等奏霍罕額爾徳尼使人巴¶
　　巴什克稟稱伊處貿易人沙薩伊特有馬八十匹¶
　　為布魯特之薩魯部人掠去隨飭噶岱黙特往查¶
　　其頭目沙巴圖聞信即盡行取出交還等語布魯¶
　　特等互相掠奪亦事之所有沙巴圖一聞查取之¶
　　信即行遵照辦理甚屬恭順著𫝊諭永貴等酌量¶
　　給賞以示鼓勵噶岱黙特奉委查辦亦能實心奮¶
<pb:KR2c0012_WYG_158-11b>¶
　　勉俱著一體賞賜¶
　命酌定新疆市㕓園圃租額¶
　上諭軍機大臣曰旌額理等奏稱烏魯木齊挈眷屯¶
　　田民人陸續前来其貿易人等亦接踵而至計開¶
　　設市肆五百餘間開墾菜圃三百餘畝請酌量定¶
　　額收租以充公用等語烏魯木齊安插兵民漸多¶
　　貿易人等皆藉官地以謀生計理應稍收租價俾¶
　　公費有餘即如所奏辦理至伊犂及葉爾羌等城¶
<pb:KR2c0012_WYG_158-12a>¶
　　有似此者自當一體查辦著𫝊諭将軍大臣等将¶
　　各城商民所居酌定租額既有禆公用亦可就便¶
　　稽查約束至厄魯特囘人向無此例不得藉端巧¶
　　取¶
　　　辛未¶
　　　喀什噶爾辦事尚書永貴等疏奏修築新城工¶
　　　竣¶
　　　永貴等奏言前因喀什噶爾舊城頗狹大臣官¶
<pb:KR2c0012_WYG_158-12b>¶
　　　兵等俱駐劄郊外經臣等奏請修築新城於本¶
　　　年四月初一日興工至八月告竣計四門周圍¶
　　　二里五分版築尚屬堅固九月又造成倉庫房¶
　　　屋七十八間所有官兵及錢糧軍装俱遷移新¶
　　　城其舊城囘人照舊居住至臣等辦事公署共¶
　　　四百餘間原有波羅泥都等入官房屋移至新¶
　　　城改建冬春之間亦可竣事其兵丁營房木料¶
　　　一時難以凑集據衆伯克等情願捐助木料三¶
<pb:KR2c0012_WYG_158-13a>¶
　　　百間甚為懇切臣等擬允其所請俟交收全完¶
　　　将税款盈餘酌量賞給以示體卹奏入得¶
　㫖新城距舊城道里逺近及駐劄處所俱著繪圖呈¶
　　　覽¶
　命停給囘城換班兵丁駝隻¶
　上諭軍機大臣曰永貴新柱等俱因換班兵丁帶来¶
　　駝隻設法辦理永貴請留給本人加意牧放新柱¶
　　請分給臺站牧放等語看来囘地不宜駝隻從前¶
<pb:KR2c0012_WYG_158-13b>¶
　　倒斃者頗多今又留該處牧放不數年間徒至傷¶
　　損伊犂現在牧厰與駝隻相宜著𫝊諭永貴等将¶
　　所有駝隻或今冬或来春草生時派兵緩行送往¶
　　喀什噶爾葉爾羌俱距伊犂不逺若有需用亦無¶
　　難調取再換班兵丁原非征戰可比嗣後不必給¶
　　與駝隻著𫝊諭楊應琚照給與駝隻分例或騾頭¶
　　車輛酌量辦給以資䭾載¶
　　　丙子¶
<pb:KR2c0012_WYG_158-14a>¶
　諭伊犂将軍明瑞等辦理哈薩克事宜¶
　上諭軍機大臣曰昨明瑞等奏稱哈薩克復来塔爾¶
　　巴噶台一帶游牧請於来春前往驅逐收其人口¶
　　牲隻業經降㫖允行但近據旌額里等奏左部哈¶
　　薩克努爾賚遣使入覲又有烏爾根齊城哈爾卜¶
　　竒齊玉斯别部之巴圖爾亦遣使前来伊等因見¶
　　右部哈薩克等入覲得霑恩賞故相率倣傚念其¶
　　逺来歸附自必照例宴賚是来春正值伊等内向¶
<pb:KR2c0012_WYG_158-14b>¶
　　之時忽聞收其游牧恐外藩愚頑轉生疑懼即遲¶
　　至明年冬後年春再行驅逐亦無不可著𫝊諭明¶
　　瑞等将收取牲隻之處暫停辦理仍照前次曉示¶
　　逐囘¶
　　　甲申¶
　諭定邊左副将軍成衮扎布等辦理烏梁海庫克新¶
　　　事宜¶
　上諭軍機大臣曰扎拉豐阿奏稱烏梁海内大臣察¶
<pb:KR2c0012_WYG_158-15a>¶
　　達克等自備資斧前往辦理庫克新伊亦領兵五¶
　　十名前往偵探䇿應等語此次察達克辦理庫克¶
　　新因庫克新原係伊部落人等逃入俄羅斯又指¶
　　伊等名目為匪是以自請往辦原不藉扎拉豐阿¶
　　之助乃伊復請自行領兵前往徒覺張皇於事無¶
　　益著成衮扎布等速行𫝊諭停止¶
　申諭喀什噶爾辦事尚書永貴等尋常貢物不必特¶
　　　派人員賫送¶
<pb:KR2c0012_WYG_158-15b>¶
　上諭軍機大臣曰永貴奏稱外藩所市鷹犬等物及¶
　　囘人等貢獻者因為數頗多特交䕶軍㕘領松年¶
　　由驛馳賫等語近因新疆賫送官物或有鷹犬之¶
　　類官兵等藉端騷擾曽降㫖命督撫等查㕘又軍¶
　　機大臣議嗣後新疆年貢仍由驛馳遞其隨時㣲¶
　　物如鷹犬之類俱於賫送金玉之便附来俱經准¶
　　行著𫝊諭永貴等此等尋常貢物不必多為購辦¶
　　或有需用候行文知㑹再為附便賫送不必特派¶
<pb:KR2c0012_WYG_158-16a>¶
　　人員以致滋擾仍通諭各駐劄大臣知之¶
　　　丁亥¶
　諭定邊左副将軍成衮扎布等辦理哈薩克事宜¶
　上諭軍機大臣曰成衮扎布等奏烏梁海散秩大臣¶
　　圖布慎之子伊蘓特在額爾齊斯河渡口見有兵¶
　　馬旗纛踪跡此處向係哈薩克行走之路恐因伊¶
　　等牧羣被烏梁海竊取或如巴魯特之計圖報復¶
　　亦未可定自當加意防範等語察達克等曽請自¶
<pb:KR2c0012_WYG_158-16b>¶
　　行辦理烏梁海庫克新今既有此等踪跡當候信¶
　　息明確酌量行止昨扎拉豐阿奏請領兵䇿應察¶
　　達克等已諭令不必前往此次非専辦庫克新可¶
　　比著扎拉豐阿同察達克等前往於偵探䇿應之¶
　　處自可相資為用再成衮扎布奏伊犂撤囘索倫¶
　　兵現在扎布堪過冬著𫝊諭成衮扎布有調用伊¶
　　等之處不過辦給馬匹亦屬便易但此事究係𫝊¶
　　聞仍俟查詢明確即行具奏¶
<pb:KR2c0012_WYG_158-17a>¶
　　　十二月辛夘¶
　諭黒龍江将軍國多歡等查奏安插伯什阿噶什屬¶
　　　人生計¶
　上諭軍機大臣曰前因伯什阿噶什身故将伊弟達¶
　　瓦濟特子博東齊姪布魯特及所屬四十餘人移¶
　　往通肯呼裕爾安插今已數年未知伊等生計若¶
　　何著𫝊諭國多歡等查明奏具¶
　　　壬辰¶
<pb:KR2c0012_WYG_158-17b>¶
　　　喀什噶爾辦事尚書永貴等疏奏酌定囘人備¶
　　　借倉榖事宜¶
　　　永貴等奏言據公品級阿竒木噶岱黙特等呈¶
　　　衆伯克及屬人等願出榖一千石就城市村荘¶
　　　附近收貯借給貧人嗣後每遇豐年請照此辦¶
　　　理即交伯克等掌管設立檔册以稽出入并懇¶
　　　酌定章程以垂永乆等語臣等伏覩我¶
　皇上仁化感孚囘人等亦知樂善好施之事既出自¶
<pb:KR2c0012_WYG_158-18a>¶
　　　公請毫無勒派而於貧人生計有益因量加奨¶
　　　勸并酌定出納條例令其遵守奏入報¶
　聞¶
　　　丙申¶
　諭葉爾羌辦事都統侍郎新柱等辦理呢雅斯伯克¶
　　　事宜¶
　上諭軍機大臣曰新柱等奏稱克什米爾之呢雅斯¶
　　伯克遣其頭目固爾班伯克賫進奏章據譯稱呢¶
<pb:KR2c0012_WYG_158-18b>¶
　　雅斯伯克係喀什噶爾人在扎那巴特居住因亂¶
　　遷於克什米爾葉爾羌等各城囘衆在彼者約四¶
　　五百戸俱願内向遷移呢雅斯伯克因率其頭目¶
　　入覲并欲取克什米爾以獻復書令其逺行入覲¶
　　再定取克什米爾之䇿又恐将来不取克什米爾¶
　　則伊心生悔懼請於入覲時将伊留京等語呢雅¶
　　斯伯克本係喀什噶爾之人懐土思遷原可聽其¶
　　自便至入覲之後作何辦理臨時自當指示若無¶
<pb:KR2c0012_WYG_158-19a>¶
　　故拘留不遣即在厄魯特囘部未定之先朕亦不¶
　　肯出此如謂不允所請或有悔懼之心亦當留心¶
　　察看俟其形跡顯露再行辦理豈有遽為逆億之¶
　　理至新柱等以克什米爾路遥中隔土黙特鞭長¶
　　莫及且為愛烏罕愛哈黙特沙所有伊現在歸附¶
　　不必辦理所見尚是但業已不辦則書中所云俟¶
　　入覲後再定語渉相欺亦屬失體今因爾班伯克¶
　　既在葉爾羌守候著𫝊諭呢雅斯伯克許其入覲¶
<pb:KR2c0012_WYG_158-19b>¶
　　候㫖不必言及克什米爾之事俟呢雅斯伯克率¶
　　衆来歸即為整装入覲俟召見後再降諭㫖¶
　　　戊戌¶
　諭喀什噶爾辦事尚書永貴等辦理霍罕拔達克山¶
　　　各事宜¶
　上諭軍機大臣曰永貴等奏稱霍罕額爾徳尼伯克¶
　　遣使呈書叙述前後情事内如呼瓦特係呼什齊¶
　　布魯特舊為喀什噶爾阿竒木後被額爾徳尼殺¶
<pb:KR2c0012_WYG_158-20a>¶
　　害伊弟納喇巴圖近日来投曽奏准安插額爾徳¶
　　尼若慮其造言離間情見乎辭又如鄂斯等處本¶
　　布魯特故地額爾徳尼乃飾辭以為已有但書中¶
　　倘有給還之意已復書嚴飭遣拕穆齊圖等往諭¶
　　若有抗拒情形即請備兵征討等語霍罕額爾徳¶
　　尼伯克與布魯特雜處互相侵奪亦所時有伊自¶
　　内附以来尚屬恭順即所叙各情事亦未至闗係¶
　　重大永貴等喻以情理自必遵行可以無須用兵¶
<pb:KR2c0012_WYG_158-20b>¶
　　萬一必須用兵永貴亦祇可辦理軍務其領隊進¶
　　𠞰仍須愛隆阿五岱前往伊等業已派赴伊犂著¶
　　𫝊諭永貴等候額爾徳尼囘音相機辦理又¶
　諭曰永貴等奏詢問從拔達克山来投之囘人阿卜¶
　　都喇伊木等知波羅泥都妻子現隨摩羅巴喇特¶
　　摩羅密諾羅斯二人度日又據素勒坦和卓禀稱¶
　　素勒坦沙親信之密爾咱色得克與伊相好昨曽¶
　　致書通問擬於素勒垣和卓覆書之便作為己意¶
<pb:KR2c0012_WYG_158-21a>¶
　　令密爾咱色得克開導素勒坦沙将波羅泥都妻¶
　　子送出若仍在遲疑即遣素勒坦和卓前往索取¶
　　等語此事前經新柱額敏和卓籌辦今所奏尚屬¶
　　可行但昨已命素勒坦和卓往愛烏罕辦事永貴¶
　　諒亦遣令前来俟到京請訓前往愛烏罕順道至¶
　　拔達克山索取波羅泥都妻子甚屬近便著𫝊諭¶
　　永貴等知之¶
　　　庚子¶
<pb:KR2c0012_WYG_158-21b>¶
　命改鑄阿爾台烏梁海左右翼總管印信¶
　上諭軍機大臣曰成衮扎布前經奏請鑄給烏梁海¶
　　總管察達克等印信軍機處覆准頒行今成衮扎¶
　　布請将阿爾台烏梁海等作為兩翼分管游牧著¶
　　鑄給烏梁海左翼總管印一顆給與察達克其圖¶
　　布慎係専管右翼亦著鑄給總管印信一顆所有¶
　　察達克原領阿爾台烏梁海七旗總管之印即行¶
　　繳銷¶
<pb:KR2c0012_WYG_158-22a>¶
　　　辛丑¶
　申諭喀什噶爾辦事尚書永貴等嚴飭霍罕額爾徳¶
　　　尼伯克¶
　上諭軍機大臣曰據永貴等奏霍罕額爾徳尼伯克¶
　　所覆書札謂前遣使人奉有諭㫖稱伊為汗且以¶
　　喀什噶爾嶺為界似此種種謬妄皆永貴等從前¶
　　給伊之書詞氣懦弱所致著𫝊諭永貴再行發書¶
　　嚴飭云向来寄爾之書俱稱伯克何得妄自稱汗¶
<pb:KR2c0012_WYG_158-22b>¶
　　又何嘗奉有喀什噶爾嶺為界之㫖爾意以大皇¶
　　帝諭㫖我等俱不得見豈知凡有闗係外藩事宜¶
　　俱𫝊諭我等知之何得妄行編造嗣後往来書札¶
　　惟以恭順信實為主不可仍蹈故轍致取罪戾又¶
　　書内所稱呼什齊們都斯人等在鄂斯地方掠奪¶
　　九人什物其喀什噶爾五人之物已經索還惟霍¶
　　罕四人什物馬匹並未給發請向布魯特索取等¶
　　語是否確實併著查明具奏¶
<pb:KR2c0012_WYG_158-23a>¶
　　　乙巳¶
　　　伊犂将軍明瑞等疏奏撥給烏魯木齊屯田牛¶
　　　隻¶
　　　明瑞等奏言十一月十二日准旌額理等咨稱¶
　　　烏魯木齊屯田多以哈薩克馬匹耕作雖比牛¶
　　　較駛而性不相宜每致勞傷倒斃不若用牛之¶
　　　便今本處僅有牛六百餘隻因阿桂歸途之便¶
　　　相商據云伊犂有牛二千餘隻似可通融辦理¶
<pb:KR2c0012_WYG_158-23b>¶
　　　等語臣明瑞等查伊犂現有牛三千三十餘隻¶
　　　除歸入孳生牧羣及老弱病廢外其餘一千九¶
　　　百餘隻計以一千隻屯田尚餘九百餘隻於該¶
　　　處屯田有益請俟来春雪消時派員加意牧放¶
　　　解送無悞農時奏入報¶
　聞¶
　　　庚戌¶
　命賞㕘将馬虎副将職銜承辦伊犂屯田事務¶
<pb:KR2c0012_WYG_158-24a>¶
　上諭大學士曰楊應琚奏伊犂屯務現在需員辦理¶
　　而陕甘總兵副将内熟諳田功者甚少惟西安城¶
　　守營㕘将馬虎曽於闢展等處屯田四載妥協幹¶
　　練堪以派往等語馬虎著賞給副将職銜令於明¶
　　歳帶領換班兵丁前赴伊犂承辦屯田事務其西¶
　　安城守營㕘将並著暫停開缺俟有陕甘副将缺¶
　　出請㫖補用¶
　　　壬子¶
<pb:KR2c0012_WYG_158-24b>¶
　命布政使納世通往代尚書永貴¶
　上諭軍機大臣曰永貴辦事日乆著納世通前往更¶
　　換現在納世通照看入覲囘人前来俟来年帶領¶
　　伊等各囘本處後再往喀什噶爾更換永貴囘京¶
　　　癸丑¶
　諭葉爾羌辦事都統新柱等辦理拔達克山事宜¶
　上諭軍機大臣曰新柱等奏稱拔達克山素勒坦沙¶
　　統衆搶掠博洛爾游牧圍困城池博洛爾沙瑚沙¶
<pb:KR2c0012_WYG_158-25a>¶
　　黙特情急求救已遣使将素勒坦沙嚴行斥責若¶
　　仍不肯止息即當領兵問罪留額敏和卓辦事等¶
　　語拔達克山博洛爾俱已歸順同為臣僕素勒坦¶
　　沙不知守分託言欲報舊仇博洛爾因而情急請¶
　　救若置之不問其何以服衆心如斥責不從自當¶
　　進𠞰但新柱向未歴練戎行額敏和卓頗悉囘部¶
　　情事自當同往葉爾羌已有鄂對何必留伊辦事¶
　　即至拔達克山若必須用兵葉爾羌官兵甚少昨¶
<pb:KR2c0012_WYG_158-25b>¶
　　已派愛隆阿五岱前往伊犂即於彼處派出滿洲¶
　　索倫察哈爾兵千餘名厄魯特兵數百名撥給馬¶
　　匹合之葉爾羌等處官兵以三千人為率始能集¶
　　事現在霍罕額爾徳尼亦有占據額徳格納游牧¶
　　之事當量其輕重緩急相機行止新柱額敏和卓¶
　　督辦軍務愛隆阿五岱領隊進𠞰其和衷商㩁妥¶
　　協辦理併𫝊諭明瑞永貴等知之¶
　　　葉爾羌辦事都統新柱等疏奏遣使拔達克山¶
<pb:KR2c0012_WYG_158-26a>¶
　　　情形¶
　　　新柱等奏言臣等遣伯克薩里等曉示素勒坦¶
　　　沙又将来使噶巴尼雅爾斥責遣使正在束装¶
　　　奉到索取波羅泥都妻子¶
　諭㫖臣等因素勒坦沙有侵擾博洛爾一事嚴行斥¶
　　　責原欲其送出波羅泥都妻子以自贖臣額敏¶
　　　和卓又密行寄書令其悔罪獻俘但前項情事¶
　　　薩里等尚未深悉或素勒坦沙問及而伊等不¶
<pb:KR2c0012_WYG_158-26b>¶
　　　知則又徒勞往返臣等公議與其密為開導不¶
　　　若顯行索取遂向薩里等及該来使詳悉曉示¶
　　　并云收取波羅泥都妻子時須詳加辨驗以防¶
　　　詐偽葉爾羌識波羅泥都妻子之人甚多若辨¶
　　　驗不實則素勒坦沙之罪更重不能再邀寛免¶
　　　該使叩首敬聽臣等始遣令起程奏入報¶
　聞¶
　　　烏魯木齊辦事副都統旌額里等疏奏撤囘駐¶
<pb:KR2c0012_WYG_158-27a>¶
　　　劄昌吉副都統¶
　　　旌額里等奏言查烏魯木齊屯田係陸續舉行¶
　　　而羅克倫昌吉又在其西是以駐劄領隊大臣¶
　　　今伊犂既建造城堡昌吉距烏魯木齊頗近所¶
　　　築城垣已駐劄安西提標又營移眷之兵其屯¶
　　　田事務即交該副将管理請将駐劄昌吉之副¶
　　　都統永瑞撤囘烏魯木齊與臣等一同辦事奏¶
　　　入報¶
<pb:KR2c0012_WYG_158-27b>¶
　聞¶
　　　甲寅¶
　命移凉州荘浪滿洲兵及揀選索倫察哈爾餘丁駐¶
　　　防伊犂¶
　上諭軍機大臣曰前因準夷未平凉州荘浪等處為¶
　　西陲衝要故将西安駐防之滿洲䝉古漢軍兵丁¶
　　派出數千名分地駐防今大功告成巴里坤以西¶
　　皆成内地凉荘既非邊徼而該處並無行圍習藝¶
<pb:KR2c0012_WYG_158-28a>¶
　　之所以致兵丁怠惰偷安俱歸無用現在伊犂建¶
　　造城堡設立将軍駐防屯田與其三年一次派兵¶
　　更番戌守何如即以凉荘兵丁挈眷遷移較為省¶
　　便至内地之京口杭州等處亦不必多駐官兵從¶
　　前漢軍人等原准其出旗撥補綠旗兵缺此二處¶
　　兵丁亦應照例裁汰撥補将所出額缺分例揀選¶
　　索倫察哈爾餘丁派往伊犂駐防庶糧餉不致虚¶
　　縻而伊等得以及時效用差操得所為國家増一¶
<pb:KR2c0012_WYG_158-28b>¶
　　勁旅著軍機大臣将凉州荘浪官兵作何挈眷遷¶
　　移及裁汰京口杭州駐防揀選索倫察哈爾餘丁¶
　　派往伊犂之處詳密定議具奏¶
　　　乙卯¶
　諭喀什噶爾辦事尚書永貴等辦理外藩事宜¶
　上諭軍機大臣曰永貴等奏霍罕額爾徳尼占㨿額¶
　　徳格納游牧若遷延不還勢須問罪今新柱等又¶
　　有辦理拔達克山之舉應請将霍罕之事暫緩等¶
<pb:KR2c0012_WYG_158-29a>¶
　　語所見尚是伊等駐劄之兵合計祇七八百名必¶
　　須派調伊犂官兵方可集事但外藩彼此爭閧亦¶
　　事所常有馳書斥責自當遵奉指揮即其間未能¶
　　全如約束而於大體不失亦可相機行止伊等惟¶
　　遵照節次諭㫖妥協辦理併𫝊諭新柱明瑞等知¶
　　之¶
　　　丁巳¶
　　　愛烏罕使人和卓密爾哈拔達克山使人阿卜¶
<pb:KR2c0012_WYG_158-29b>¶
　　　都里咱霍罕使人巴巴什克哈薩克烏爾根齊¶
　　　部使人塞徳克勒竒齊玉斯部使人烏克巴什¶
　　　頗拉特囘部喀什噶爾諸城三品阿竒木伯克¶
　　　阿克伯克等入¶
　覲恭值¶
　上詣¶
太廟行祫祭禮於¶
　　午門前跪迎¶
<pb:KR2c0012_WYG_158-30a>¶
　聖駕¶
　上御重華宫¶
　召見¶
　賜茶¶
　賚冠服有差¶
　¶
　¶
　¶
<pb:KR2c0012_WYG_158-30b>¶
　¶
　¶
　¶
　¶
　¶
　¶
　¶
平定準爾方略續編卷十九¶
