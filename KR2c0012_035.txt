# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.432127
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷三十五
<pb:KR2c0012_WYG_035-1a>¶
欽定四庫全書¶
平定準噶爾方略前編卷三十五¶
　　　雍正十一年九月辛巳¶
命正曹勷縱賊揑報之罪¶
　　　署寧逺大將軍查郎阿劾奏言總兵官曹勷奉¶
　　　檄於哈密率兵分駐縱賊失機飾詞揑報請即¶
　　　軍前正法刑部等議覆應如所請奏入得¶
㫖曹勷著在軍前即行正法示衆¶
<pb:KR2c0012_WYG_035-1b>¶
　　　癸未¶
命分給回民頭目有功者職銜¶
　　　署陕西總督劉於義奏言奉¶
㫖給予回民頭目職銜請以所得功次定其品級一等¶
　　　頭目給予正千戸職銜二等給予副千户職銜¶
　　　三等給予正百户職銜四等給予副百户職銜¶
　　　並頒給號紙如例辦理軍機大臣等議覆如所¶
　　　請奏入¶
<pb:KR2c0012_WYG_035-2a>¶
上從之¶
　　　乙酉¶
　　　署寧逺大將軍查郎阿條奏禁止逃兵事宜¶
　　　查郎阿奏言一律例官軍從征私逃初犯再犯¶
　　　以及知罪藏匿悉分别治罪竊恐愚蠢兵丁為¶
　　　人所誘誤罹重典嗣後應令所管大臣飭將領¶
　　　頭目等以此律曉諭兵丁俾知凜遵一各營自¶
　　　將領至什長旗並有管兵之責嗣後責令什長¶
<pb:KR2c0012_WYG_035-2b>¶
　　　旗一有逃兵即日報明以次轉報庶便行文飛¶
　　　查勒緝有踰限不報及隠徇者分别治罪如一¶
　　　營中月報一名至十名踰限不獲者所管官兵¶
　　　等亦分别治罪一逃兵有自悔投到者不論初¶
　　　犯再犯悉免其罪入伍隨征定以文到一月為¶
　　　期許於所在赴官投首轉押到營踰限自首者¶
　　　減二等治罪仍許入伍倘自首復逃拏獲即行¶
　　　正法一兵丁潛逃必經汛卡嗣後汛卡兵丁能¶
<pb:KR2c0012_WYG_035-3a>¶
　　　查獲逃兵者分别離營逺近賞銀仍記功一次¶
　　　其官弁等一并記功如逃兵以本營拏獲者以¶
　　　功抵罪至拿獲後訊明沿途經過各汛卡將失¶
　　　察官兵分别議處治罪辦理軍機大臣等議覆¶
　　　並應如所請奏入¶
上從之¶
　　　丙午¶
命給坐臺陣亡郎中舒紳雲騎尉世職¶
<pb:KR2c0012_WYG_035-3b>¶
　　　冬十月壬子¶
命衆佛保等赴北路軍營¶
上諭辦理軍機大臣等曰原任侍郎衆佛保著從寛釋¶
　放同原任巡撫布蘭泰前往北路軍營辦理馬匹事¶
　務到日聴平郡王指示遵行¶
　　　辛酉¶
命噶爾錫等赴洪郭爾鄂隆¶
上諭辦理軍機大臣等曰洪郭爾鄂隆地方兵丁著副¶
<pb:KR2c0012_WYG_035-4a>¶
　都統噶爾錫倭星額管領每人賞銀三千兩整頓軍¶
　裝即馳驛前往噶爾錫著補授正黄旗護軍統領¶
　　　癸酉¶
命富徳赴北路軍營¶
上諭内閣曰定邊大將軍平郡王軍營辦事之大臣甚¶
　少富徳著授為額外内閣學士由鄂爾昆前往大營¶
　令平郡王酌量委用¶
　　　戊辰¶
<pb:KR2c0012_WYG_035-4b>¶
命給額駙策凌定邊左副將軍印信赴科卜多¶
　　　定邊大將軍平郡王福彭奏言本月十九日臣¶
　　　遵¶
㫖以定邊左副將軍印信授額駙策凌掌管自烏里雅¶
　　　蘇台啟行赴科卜多其定邊右副將軍印信亦¶
　　　令策凌帶往奏入報¶
聞¶
　　　庚午¶
<pb:KR2c0012_WYG_035-5a>¶
命給還齊旺班珠爾羅卜藏固山貝子¶
上諭理藩院曰鄂爾多斯扎薩克公齊旺班珠爾羅卜¶
　藏深悔上年軍營疎忽之咎此次効力勤勞著加恩¶
　給還固山貝子之職¶
　　　癸酉¶
　　　議籌大兵分駐防守事宜¶
　　　署寧逺大將軍查郎阿奏言現今冬令雪深請¶
　　　分駐大兵以慎防守臣等酌定令副將軍張廣¶
<pb:KR2c0012_WYG_035-5b>¶
　　　泗駐劄北山其同領兵者内大臣顧魯前鋒統¶
　　　領阿思海䕶軍統領哈岱一等侍衛特庫副都¶
　　　統喀喇張正文烏察喇協理台吉羅卜藏總兵¶
　　　官張豹張存孝楊&KR1781;共領滿洲䝉古緑旗兵一¶
　　　萬二百五十名副將軍常賚駐劄南山其同領¶
　　　兵者鎮安將軍卓鼐前鋒統領宗室哈爾吉副¶
　　　都統達什班第提督樊廷總兵官張元佐共領¶
　　　滿洲䝉古緑旗兵九千名臣查郎阿與貝子袞¶
<pb:KR2c0012_WYG_035-6a>¶
　　　布㕘賛穆克登提督顔清如都統根敦散秩大¶
　　　臣安楚䕶原任兵部尚書馬㑹伯總兵官周一¶
　　　徳留駐大營營中䝉古緑旗兵三千七百餘名¶
　　　臣不時親往南北兩路巡察此外更令總兵官¶
　　　張朝良駐劄三堡副將劉廷琰駐劄沙棗泉副¶
　　　將馮廷雄駐劄栁樹泉各率兵防守要隘並資¶
　　　聲援辦理軍機大臣等議覆如所請奏入¶
上從之¶
<pb:KR2c0012_WYG_035-6b>¶
　　　十一月戊子¶
命發洪郭爾鄂隆等處兵赴北路軍營¶
　　　辦理軍機大臣等奏言請選洪郭爾鄂隆等處¶
　　　滿洲䝉古兵二三千赴北路軍營以備調遣奏¶
　　　入得¶
㫖此所撥兵丁著副都統綽爾多富達禮統領前去伊¶
　等起程時再著科爾沁固山額駙多爾機虎自京馳¶
　驛前往同綽爾多等帶領兵丁牧放馬匹到軍營後¶
<pb:KR2c0012_WYG_035-7a>¶
　多爾機虎再令回京其烏勒輝音扎罕兵丁著敖漢¶
　郡王鄂勒錐圖科爾沁和碩額駙達爾瑪達都帶領¶
　前去¶
　　　辛夘¶
命以薩木哈為定邊大將軍㕘賛¶
上諭辦理軍機大臣等曰據大將軍平郡王㕘奏㕘賛¶
　公博爾屯狂妄無知著前赴科卜多聴候額駙策凌¶
　等調遣効力如仍恣意妄行即行㕘奏領侍衛内大¶
<pb:KR2c0012_WYG_035-7b>¶
　臣薩木哈著調往烏里雅蘇台軍營在㕘賛處行走¶
　　　甲辰¶
　　　喀爾喀扎薩克鎮國公屠巴卒以其子扎木禪¶
　　　襲爵¶
　　　十二月甲寅¶
命查克旦来京¶
上諭辦理軍機大臣等曰侍郎查克旦此次辦理巴爾¶
　虎事務甚屬明晰目今嚴冬尚非移駐巴爾虎時著¶
<pb:KR2c0012_WYG_035-8a>¶
　查克旦來京¶
　　　庚申¶
　　　署寧逺大將軍查郎阿奏報巴里坤塔勒納沁¶
　　　圖古里克等處屯田穫青稞四萬六千一百石¶
　　　有奇哈密等處屯田獲青稞四千五百石有奇¶
　　　奏入得¶
㫖下部知之¶
　　　甲子¶
<pb:KR2c0012_WYG_035-8b>¶
命調洪郭爾鄂隆馬塲䝉古兵八百及滿洲兵一千赴¶
　　　北路軍營¶
上諭辦理軍機大臣等曰前曽令調撥洪郭爾鄂隆處¶
　滿洲兵五百名牧塲䝉古兵五百名烏勒輝音扎罕¶
　䝉古兵一千名於來年草發時遣往北路軍營今據¶
　平郡王等奏請停撥烏勒輝音扎罕兵丁將洪郭爾¶
　鄂隆處滿洲兵一千名並揀選牧塲察哈爾兵一千¶
　名遣赴軍前朕思洪郭爾鄂隆軍前不可不留䝉古¶
<pb:KR2c0012_WYG_035-9a>¶
　兵丁照看牧塲著將駐劄洪郭爾鄂隆馬塲䝉古兵¶
　丁一千名内調撥八百名並滿洲兵一千名遣往大¶
　營令副都統綽爾多富達禮公博爾屯管領前往博¶
　爾屯到京後再赴洪郭爾鄂隆地方其烏勒輝音扎¶
　罕䝉古兵内著揀選四百名令額駙達爾瑪達都帶¶
　領前去¶
　　　壬申¶
　　　定邊大將軍平郡王福彭奏報鄂爾昆濟爾瑪¶
<pb:KR2c0012_WYG_035-9b>¶
　　　台等處屯田穫大麥小麥&KR1048;子共八千六百石¶
　　　有奇扎克拜達里克推河等處屯田穫大麥小¶
　　　麥共二千一百石有竒奏入得¶
㫖下部知之¶
　　　甲戍¶
命以軍前内閣學士阿克敦辦理扎克拜達里克糧餉¶
　　　事務¶
　　　乙亥¶
<pb:KR2c0012_WYG_035-10a>¶
命調鑲黄旗漢軍副都統宗室塞布肯為本旗滿洲副¶
　　　都統擢鑲紅旗㕘領劉英為鑲黄旗漢軍副都¶
　　　統仍留軍營¶
　　　雍正十二年春正月庚辰¶
命博爾屯等赴烏里雅蘇台軍營¶
上諭辦理軍機大臣等曰公博爾屯著同副都統綽爾¶
　多等帶領洪郭爾鄂隆兵丁前往烏里雅蘇台軍營¶
　聴大將軍平郡王調遣¶
<pb:KR2c0012_WYG_035-10b>¶
　　　癸未¶
命巴泰回京¶
上諭辦理軍機大臣等曰北路軍營辦理糧餉之原任¶
　工部侍郎巴泰年已衰邁著回京¶
　　　甲申¶
命籌備準噶爾詭計遣使求和事宜¶
上諭辦理軍機大臣等曰據查郎阿摺奏由準噶爾來¶
　投之厄魯特巴圖濟爾噶爾禀稱噶爾丹策零欲前¶
<pb:KR2c0012_WYG_035-11a>¶
　來請和或遣準噶爾之人為使或即用内地之人尚¶
　在未定又據賊營脫出投赴北路之人亦稱噶爾丹¶
　策零現在行查被獲人等意欲遣還請和等語朕思¶
　逆賊欲遣使請和者特為安輯部人紛擾我軍之計¶
　耳定非實意若不准其所請則必傳諭所屬曰我為¶
　爾等業經引罪求和無柰所請不准用以固結士心¶
　而使我軍聞之亦以賊請和而不允遂至懈於効力¶
　如此姦謀詭計不可不加詳察爾等密咨兩路大將¶
<pb:KR2c0012_WYG_035-11b>¶
　軍賊若遣使前來但諭以朝廷欲偃息甲兵使衆生¶
　樂業屢經遣使爾台吉並無欲和之意每藉端推托¶
　今果引罪請和須派親信之人如台吉宰桑等將應¶
　行事宜詳議前來方為奏達乃止令爾等微員及内¶
　地微末之人前來未便收納如此曉諭方合事宜至¶
　我兵進𠞰之計斷不可因此遲回濡滯仍照常整備¶
　相機舉行¶
　　　己亥¶
<pb:KR2c0012_WYG_035-12a>¶
　　　定邊大將軍平郡王福彭自請以馬塲滋生馬¶
　　　匹送軍備用¶
　　　福彭奏言軍中駝馬最關𦂳要現今喀爾喀扎¶
　　　薩克諸藩臣感戴¶
　隆恩莫不竭力辦理如喀爾喀貝勒班第等進獻駝¶
　　　馬猶力請停其賞給價值伏念逺臣當此軍興¶
　　　之際不肯私其所有況臣等宗臣如諸王貝勒¶
　　　貝子公等皆有馬塲滋生馬匹當需用之時而¶
<pb:KR2c0012_WYG_035-12b>¶
　　　置之閒散無用之地豈不内愧於心即臣家稍¶
　　　淡薄現有馬塲滋生馬五百匹情願自送軍前¶
　　　備用伏乞¶
皇上俯鑒微忱恩准所請並將臣摺交諸王貝勒貝子¶
　　　公等一同閱看臣料諸宗臣等必以臣言為當¶
　　　踴躍争先彌切急公之義奏入得¶
㫖交宗人府與諸王等閲看¶
　　　壬寅¶
<pb:KR2c0012_WYG_035-13a>¶
命加查克旦尚書銜¶
上諭辦理軍機大臣等曰侍郎查克旦此次前往喀爾¶
　喀車臣汗部落諸事辦理妥協甚屬可嘉著給與尚¶
　書銜賞銀五千兩其入官房地人口俱著給還¶
　　　二月己酉¶
命封喇錫塞楞為固山貝子¶
上諭理藩院曰鄂爾多斯貝勒達什喇卜坦病故爾等¶
　因伊怠忽兵事其子喇錫塞楞議降爵鎮國公但喇¶
<pb:KR2c0012_WYG_035-13b>¶
　錫塞楞深知伊父之罪尚能竭力辦事著封為固山¶
　貝子¶
　　　癸丑¶
命以馬塲挑選兵一千悉赴烏里雅蘇台軍營¶
　　　統領洪郭爾鄂隆等處兵丁領侍衛内大臣馬¶
　　　蘭泰奏言臣所轄滿洲兵前議調發一千赴烏¶
　　　里雅蘇台大營但此兵沿邊居住日久馬匹不¶
　　　敷應請停止將馬塲挑選兵一千盡行調赴以¶
<pb:KR2c0012_WYG_035-14a>¶
　　　收實用辦理軍機大臣等議應如所奏令公博¶
　　　爾屯副都統綽爾多先行率往更於滿洲兵中¶
　　　量選六百名令額駙多爾機虎副都統富達禮¶
　　　率領繼之如馬匹等一時採買不及即令停撥¶
　　　奏入¶
上從之¶
　　　壬申¶
命軍行調撥進退機宜聴額駙策凌總理¶
<pb:KR2c0012_WYG_035-14b>¶
上諭辦理軍機大臣等曰據大將軍平郡王奏稱塔爾¶
　瑪善等進𠞰行至額爾齊斯河地方見逆賊人衆牲¶
　畜盡行收去遂領兵暫回所有懦怯不行速進情由¶
　已經移咨飭行等語朕思我軍進襲之處逆賊既已¶
　探知先行移避即令深入於事何益平郡王移咨飭¶
　行殊為過當軍行紀律甚嚴若以大將軍所諭而塔¶
　爾瑪善等竟不遵行固屬未便倘勉强前進而擄掠¶
　並無所得方今春令馬匹疲痩口糧無㡬甚為堪虞¶
<pb:KR2c0012_WYG_035-15a>¶
　斷不得以輕忽貽悞今王之大營現駐迤東離行軍¶
　之處甚逺一切軍機所關綦重額駙策凌身在彼地¶
　我軍情形逆賊虚實知之必悉嗣後凡調撥進退之¶
　處係策凌承辦事件俱聴伊總理著密行知照平郡¶
　王及額駙策凌¶
　　　癸酉¶
命旺扎爾襲封扎薩克鎮國公¶
　　　理藩院議奏言喀爾喀扎薩克貝勒諾爾布班¶
<pb:KR2c0012_WYG_035-15b>¶
　　　第不能約束屬人以致搶奪糧石牲畜應議處¶
　　　今已病故其貝勒爵降二等為扎薩克鎮國公¶
　　　令其孫旺扎爾承襲奏入¶
上從之¶
　　　甲戌¶
　　　駐劄西藏鑲黄旗滿洲都統青保大理寺卿苗¶
　　　夀縁事革職¶
命以散秩大臣伯阿爾遜鑲白旗䝉古副都統那蘇泰¶
<pb:KR2c0012_WYG_035-16a>¶
　　　赴西藏辦理事務¶
命以成袞扎布署理喀爾喀副將軍印務¶
　　　定邊大將軍平郡王福彭奏言署喀爾喀副將¶
　　　軍印務貝子阿努里以病不能辦事請遣還游¶
　　　牧調治額駙策凌之子台吉成袞扎布明白諳¶
　　　練請令暫行署理副將軍印務辦理軍機大臣¶
　　　等議如所奏奏入¶
上從之¶
<pb:KR2c0012_WYG_035-16b>¶
　　　三月庚子¶
命議敘根丕勒撃賊功¶
　　　辦理軍機大臣等議奏言喀爾喀公根丕勒於¶
　　　去年冬月嚴寒之時率領官兵過阿爾台山嶺¶
　　　開通雪路百餘里深入賊境直抵察罕呼濟爾¶
　　　等處賊衆驚潰抛棄輜重四路奔逸擒獲賊夷¶
　　　男婦人口及馬匹牲畜等物因賊既逺遁振旅¶
　　　還師甚屬効力應行文定邊大將軍平定王副¶
<pb:KR2c0012_WYG_035-17a>¶
　　　將軍額駙策凌等以根丕勒等功績註册議敘¶
　　　奏入¶
上從之¶
　　　辛丑¶
　　　陕西寧夏將軍卓鼐縁事革職¶
命以直隸天津都統阿魯為陕西寧夏將軍赴巴里坤¶
　　　軍營統領西安寧夏滿洲兵陕西寧夏將軍印¶
　　　務仍以傅泰署理¶
<pb:KR2c0012_WYG_035-17b>¶
　　　夏四月辛亥¶
命治觀音保阿克山玩悞軍需之罪¶
　　　先是署寧逺大將軍查郎阿劾奏言江寧副都¶
　　　統阿克山荆州副都統觀音保玩愒性成㒺知¶
　　　法紀所管馬匹倒斃走脫㡬十之八三令五申¶
　　　悉置不聞明係有心玩悞辦理軍機大臣等遵¶
㫖議曰馬匹為軍營第一急需阿克山等去年出口所¶
　　　領馬匹臕力壯健正值青草發生之時而塔勒¶
<pb:KR2c0012_WYG_035-18a>¶
　　　納沁又水草敷腴之地乃敢漫不經心虧損纍¶
　　　纍應按律治罪再觀音保前率兵赴陕道出河¶
　　　南縱兵踐踏田禾自陕赴肅違例多支料豆出¶
　　　口後不能約束兵丁任其脫走今又致馬匹倒¶
　　　斃所存無㡬視軍令為兒戲尤屬可惡觀音保¶
　　　應即行正法以儆將來阿克山應擬斬監候秋¶
　　　後處決奏入得¶
㫖觀音保著即在軍營正法阿克山依擬應斬著在巴¶
<pb:KR2c0012_WYG_035-18b>¶
　里坤城内通衢枷號秋後處決至是¶
上諭辦理軍機大臣等曰前據署大將軍查郎阿等㕘¶
　奏副都統阿克山觀音保將江寧荆州滿兵馬匹任¶
　其倒斃走失應請革職分賠朕因觀音保前年領兵¶
　赴陕道經豫省漫無紀律今又將各項馬騾有心怠¶
　悞是以特降諭㫖令廷臣議將觀音保即於軍營正¶
　法示衆因觀音保所犯情罪非止一端原不僅為馬¶
　匹故與阿克山枷號治罪之處略有區别殺一人以¶
<pb:KR2c0012_WYG_035-19a>¶
　儆其餘則所全實多今查郎阿等不達朕意奏稱觀¶
　音保阿克山所屬官兵久居南方初來塞外不知牧¶
　馬之法致令倒傷較之畏葸退縮偷竊抵換者微有¶
　差别可否格外施恩將觀音保阿克山暫停正法俱¶
　在軍營通衢枷號俾將弁觸目儆心等語查郎阿既¶
　如此陳奏著照所請將觀音保暫停正法同阿克山¶
　一併在軍營枷號秋後處決將此諭㫖曉諭闔營將¶
　弁兵丁知之¶
<pb:KR2c0012_WYG_035-19b>¶
　　　壬子¶
命加直隸獨石口副將任懐徳總兵銜赴北路軍營¶
授查爾扈為荆州副都統以黒色署理江寧副都統¶
　　　署寧逺大將軍查郎阿奏言臣等遵¶
㫖揀選賢能委署江寧荆州兩營副都統現有發往軍¶
　　　營効力原任副都統黒色軍前文登營副將查¶
　　　爾扈並實心効力奮勉向前可以署理副都統¶
　　　管領兩營兵丁奏入得¶
<pb:KR2c0012_WYG_035-20a>¶
㫖查爾扈著補授湖廣荆州副都統黒色著署江南江¶
　寧副都統¶
　　　乙夘¶
命以頭等侍衛法諸納為正紅旗漢軍副都統仍留軍¶
　　　營¶
　　　癸亥¶
命調鑲藍旗䝉古都統查克旦為本旗滿洲都統仍留¶
　　　軍營¶
<pb:KR2c0012_WYG_035-20b>¶
　　　辛未¶
命加恩準噶爾降人勞章等¶
上諭辦理軍機大臣等曰準噶爾投順之勞章伊特格¶
　勒袞楚克等攜帶妻子百餘口抒誠來降殊屬可憫¶
　今天氣炎熱即令䕶送來京路途勞苦著派理藩院¶
　筆帖式一員攜帶衣服縀疋等物迎往曉諭賞賜令¶
　其退回㑹同伊等妻子由驛站緩行䕶送至察哈爾¶
　地方該總管等加恩賞賜産業牲畜俟辦理居定後¶
<pb:KR2c0012_WYG_035-21a>¶
　將為首之人調京引見¶
命呼倫貝爾管押索倫巴爾虎兵丁前鋒統領博第來¶
　　　京調北路軍營内大臣永福統轄呼倫貝爾兵¶
　　　丁¶
　　　癸酉¶
命給紀山副都統銜管轄軍營奉天兵丁¶
　　　定邊大將軍平郡王福彭等奏言據定邊左副¶
　　　將軍超勇親王額駙策凌等稱雍正十一年續¶
<pb:KR2c0012_WYG_035-21b>¶
　　　到奉天兵二千令領侍衛内大臣薩木哈副都¶
　　　統白爾赫圖管領今薩木哈已授為大將軍㕘¶
　　　賛赴烏里雅蘇台軍營凡遇征𠞰調遣白爾赫¶
　　　圖一人不能兼辦現有軍前刑部員外郎紀山¶
　　　老成明白約束有方仰祈¶
皇上給予副都統職銜令與白爾赫圖分管奉天兵丁¶
　　　奏入得¶
㫖紀山著給副都統職銜與白爾赫圖管領奉天兵丁¶
<pb:KR2c0012_WYG_035-22a>¶
　　　五月丙子朔¶
命以原任甘肅布政使諾穆圖協同駐劄哈爾垓圖都¶
　　　統覺羅伊禮布辦理事務¶
　　　壬辰¶
命以湖北巡撫徳齡協同署陕西總督劉於義辦理西¶
　　　路軍需事務¶
　　　乙未¶
命署寧逺大將軍查郎阿定邊左副將軍額駙策凌来¶
<pb:KR2c0012_WYG_035-22b>¶
　　　京詳議進兵事宜¶
上諭辦理軍機大臣等曰今年進兵之事兩路將軍大¶
　臣等所議互異强行進兵賊人預知將那移駐牧先¶
　為躱避則我軍徒勞而無所獲勢必復回此事尚無¶
　完日朕意今年停止進兵遣使前往宣示利害賊果¶
　知懼求和即行定議完結賊若游移推諉則此際預¶
　行整備明年大兵即行進𠞰著額駙策凌署大將軍¶
　查郎阿俱来京公同詳議確定於事方為有濟今年¶
<pb:KR2c0012_WYG_035-23a>¶
　既暫停進兵可令大兵在科卜多相近處擇形勢之¶
　地分駐牧馬一應汛哨卡倫嚴行防備¶
　　　丁酉¶
命大將軍平郡王福彭等暫赴科卜多總統北路軍務¶
　　　副將軍張廣泗辦理西路軍務¶
上諭辦理軍機大臣等曰北路副將軍額駙策凌侍郎¶
　傅鼐學士阿克敦原任侍郎衆佛保西路署大將軍¶
　查郎阿俱著馳驛作速來京著大將軍平郡王帶領¶
<pb:KR2c0012_WYG_035-23b>¶
　傅爾丹暫往科卜多處總統弁兵辦事平郡王未到¶
　之先著塔爾岱常徳等暫行辦理其由烏里雅蘇台¶
　軍營接運糧餉撥送馬匹等事著交明薩木哈欽拜¶
　等令薩木哈總統欽拜錫保協辦聴大將軍平郡王¶
　指示而行查郎阿西路軍營一應事務著交張廣泗¶
　辦理¶
命格勒克雅木丕勒暫留科卜多軍營管轄兵丁¶
上諭辦理軍機大臣等曰額駙策凌來京科卜多軍營¶
<pb:KR2c0012_WYG_035-24a>¶
　内無總管喀爾喀兵丁之扎薩克大員大將軍平郡¶
　王現遣喀爾喀副將軍扎薩克圖汗格勒克雅木丕¶
　勒前往科卜多處送馬匹牲畜著格勒克雅木丕勒¶
　暫留科卜多軍營管轄喀爾喀䝉古兵丁¶
　　　己亥¶
命來保等暫赴車臣汗部落協同查克旦辦事¶
　　　庚子¶
命駐劄達里剛愛統領䝉古兵丁散秩大臣塞楞來京¶
<pb:KR2c0012_WYG_035-24b>¶
　　　六月庚戌¶
命以洪郭爾鄂隆所調滿洲兵赴烏里雅蘇台軍營¶
　　　定邊大將軍平郡王福彭奏言烏里雅蘇台扎¶
　　　克拜達里克推河等處並應撤京城滿洲漢軍¶
　　　右衛寧夏察哈爾土黙特兵凡三千六百臣遣¶
　　　官率還所在給予錢糧米石車輛如例所有内¶
　　　扎薩克及烏蘭察卜兵三百七十調赴推河駐¶
　　　防現在除撤還兵丁外烏里雅蘇台餘兵九千¶
<pb:KR2c0012_WYG_035-25a>¶
　　　不敷調遣請以洪郭爾鄂隆所調滿洲兵六百¶
　　　再増撥四百令富達禮等率赴軍營辦理軍機¶
　　　大臣等議覆悉如所請奏入¶
上從之¶
　　　庚申¶
命議駐劄達里剛愛扎薩克王等輪班管轄兵丁¶
上諭辦理軍機大臣等曰達里剛愛地方駐防之西林¶
　郭勒兵二千名從前派出時連妻子牲畜一併帶往¶
<pb:KR2c0012_WYG_035-25b>¶
　駐劄聞管轄伊等之扎薩克王等惟本身前往又不¶
　換班在彼常駐從前烏勒輝音扎罕之兵其王貝勒¶
　台吉等俱係一年一換今達里剛愛之王等或令伊¶
　等換班行走或帶往妻子永逺駐劄之處著詳議具¶
　奏尋議曰前者駐防達里剛愛等處兵但令阿霸垓¶
　　　王扎木巴勒扎卜烏珠穆秦公彭蘇克喇卜坦¶
　　　等管轄未嘗議及換班今請以蘇尼特王旺青¶
　　　齊斯隆貝勒西禮二人輪班管轄今年令旺青¶
<pb:KR2c0012_WYG_035-26a>¶
　　　齊斯隆往代扎木巴勒扎卜明年令西禮往代¶
　　　彭蘇克喇卜坦奏入¶
上從之¶
　　　己巳¶
命薩木哈掌管威逺將軍印信¶
　　　定邊大將軍平郡王福彭奏言臣遵¶
㫖率傅爾丹等赴科卜多軍營令薩木哈等辦理烏里¶
　　　雅蘇台軍務遇有調遣須以印文為憑謹以臣¶
<pb:KR2c0012_WYG_035-26b>¶
　　　處收貯威逺將軍印一顆付薩木哈掌管復授¶
　　　以方略令欽拜錫保同心賛襄奏入報¶
聞¶
　　　庚午¶
命治西琳負恩挟私之罪¶
　　　定邊大將軍平郡王福彭劾奏言辦理扎克拜¶
　　　達里克糧餉事務原任巡撫西琳不知飭已劾¶
　　　力恣意卑汚索取㕘將王化貴駝馬不遂詭詞¶
<pb:KR2c0012_WYG_035-27a>¶
　　　揑報擅革王化貴管兵之任負恩挟私有玷官¶
　　　箴臣已訊實請由驛站解部定擬奏入得¶
㫖西琳不必解京即令在扎克拜達里克地方永逺枷¶
　號示衆¶
　¶
　¶
　¶
　¶
<pb:KR2c0012_WYG_035-27b>¶
　¶
　¶
　¶
　¶
　¶
　¶
　¶
平定準噶爾方略前編卷三十五¶
