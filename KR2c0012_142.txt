# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:55.140108
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 續編卷三
<pb:KR2c0012_WYG_142-1a>¶
欽定四庫全書¶
平定準噶爾方略續編卷三¶
　　　乾隆二十五年五月辛酉¶
　諭哈密辦事布政使銜永寧查奏辦送囘使章程¶
　上諭軍機大臣曰昨據永寧奏拔達克山入覲使人¶
　　至哈密時将賞賜物件照例給與駝隻其自行購¶
　　辦者以並無官辦之例曉示代為僱覓馱載前往¶
　　等語現在辦理囘使雖業已起程但伊等所得賞¶
<pb:KR2c0012_WYG_142-1b>¶
　　賜官為辦送若干伊等自置物件數目及僱覓馱¶
　　載若干俱未分晰奏聞著再行查明具奏此次拔¶
　　達克山既定有章程將來哈薩克布魯特等處使¶
　　人囘時俱可循照辦理¶
　　　壬戌¶
　恩免索倫等處官兵應賠軍器¶
　　　軍機大臣奏言黑龍江将軍綽爾多奏稱索倫¶
　　　等處官兵五百一十七名所有損壊軍器請照¶
<pb:KR2c0012_WYG_142-2a>¶
　　　數製給其價值銀兩即於各該官兵應得俸餉¶
　　　内分作三年扣還等語應如所奏辦理奏入¶
　上諭曰年來索倫等處官兵在軍營行走甚屬奮勉¶
　　所有損壊軍器著照數造給不必令其賠補但此¶
　　次係格外加恩未便援以為例著𫝊諭該将軍等¶
　　曉示官兵加意愛惜軍器毋得任意損壊¶
　　　丙寅¶
　命各處駐劄大臣通查未經議䘏陣亾人等並前次¶
<pb:KR2c0012_WYG_142-2b>¶
　　　隨從布政使銜德舒官兵一體補行議䘏¶
　上諭軍機大臣曰年來有事西陲凡陣亾官兵俱經¶
　　加恩議䘏但大兵各路進𠞰屢次攻戰其中或有¶
　　被賊傷害因衆人未經目擊疑為尚留賊地者今¶
　　新疆平定此等迷失之人既未查獲即係陣亾伊¶
　　等為國捐軀又復隠没不彰殊堪憫惻著交各該¶
　　處駐劄大臣通行查核若有前經陣亾未行具報¶
　　或止報未曽脫出者具令詳查具奏候朕酌量加¶
<pb:KR2c0012_WYG_142-3a>¶
　　恩又¶
　諭曰從前德舒領兵捜捕嗎哈沁被賊傷害已加恩¶
　　將德舒照陣亾例議䘏其隨行各官兵有受傷及¶
　　身死者著交部一體照例議䘏¶
　　　議定核減北路臺站馬駝事宜¶
　　　軍機大臣奏言臣等遵¶
　㫖核減北路軍臺馬駝查張家口外自第一臺至第¶
　　　十臺額馬各三十五匹第十一臺至第二十五¶
<pb:KR2c0012_WYG_142-3b>¶
　　　臺額馬各二十五匹其間遇有戈壁臺站額駝¶
　　　各二十五隻今北路事既不繁臣等酌照舊例¶
　　　將額馬三十五匹者減為二十五匹額馬二十¶
　　　五匹者減為二十匹駝隻亦照數裁減其由烏¶
　　　里雅蘇台至喀喇沁之喀爾喀臺站二十處每¶
　　　臺額馬五十匹駝二十隻亦屬過多請於每臺¶
　　　各留馬二十五匹駝十隻餘俱一例裁減所有¶
　　　裁減各馬駝俱令歸入牧羣交與成衮扎布永¶
<pb:KR2c0012_WYG_142-4a>¶
　　　興等辦理奏入¶
　上從之¶
　　　議定南路馳遞事件分别緩急辦理¶
　　　軍機大臣奏言陜甘總督楊應琚請將南路軍¶
　　　臺馳遞事件酌分緩急以惜馬力一摺奉¶
　㫖交臣等速議具奏查現在軍務告竣馳遞事件較¶
　　　前減少其中遇有𦂳要之件仍須星速馳遞該¶
　　　督所請分别𦂳急事件仍用六百里𫝊牌其可¶
<pb:KR2c0012_WYG_142-4b>¶
　　　以稍緩者俱用四百里𫝊牌之處原為愛惜馬¶
　　　力起見應照所請行至應填六百里四百里之¶
　　　外俱係尋常事件無庸一時馳遞應令稍需數¶
　　　日先後彚齊馳遞或此處有應遞事件適值他¶
　　　處報封經過亦即隨便附奏於𫝊牌内聲明更¶
　　　為簡便臣等仍不時留心察看儻各處辦事大¶
　　　臣有尋常四百里馳遞之件及應入尋常彚齊¶
　　　奏報者違例遽用六百里馳遞即行奏請議處¶
<pb:KR2c0012_WYG_142-5a>¶
　　　則各該處不敢輕動臺馬而口外一切應付亦¶
　　　不致周章奏入¶
　上從之¶
　　　辦理總督事務甘肅巡撫呉達善疏奏解送巴¶
　　　里坤牧放馬匹全數出闗¶
　　　呉達善奏言督臣楊應琚奏請於安西甘肅等¶
　　　處提鎮標營撥馬三千匹解赴巴里坤牧放備¶
　　　用臣承准¶
<pb:KR2c0012_WYG_142-5b>¶
　　廷議陸續動撥所有安西提標馬四百匹肅州鎮¶
　　　標馬六百匹西寧鎮標馬六百匹甘州提標馬¶
　　　七百匹涼州鎮標馬七百匹總計三千匹又於¶
　　　莊浪滿營撥馬三百匹作為餘馬俱於五月十¶
　　　四日以前出闗至橋灣中路合羣於草地隨牧¶
　　　隨行令副將達啟叅將書隆阿督同各解貟沿¶
　　　途照料交辦事道貟同德查收牧放備用奏入¶
　　　報¶
<pb:KR2c0012_WYG_142-6a>¶
　聞¶
　　　己巳¶
　諭叅贊大臣舒赫德核定囘部各城官制職掌事宜¶
　上諭軍機大臣曰前因漠咱帊爾來京曽經詢問葉¶
　　爾羌喀什噶爾等處所有阿竒木伊沙噶伯克名¶
　　目及各該貟所管事務今質之霍集斯其所奏與¶
　　漠咱帊爾核對多屬不符此葢伊等各就所記憶¶
　　為言原無足怪今將録出名單交與舒赫德著將¶
<pb:KR2c0012_WYG_142-6b>¶
　　現在官名職掌逐一查詢核對如有遺漏錯悞者¶
　　即行改正具奏¶
　　　庚午¶
　　　哈薩克阿布勒瑪木比特使人瑚圗拜阿塔賚¶
　　　阿布賚使人額勒斯瑚勒阿布勒比斯使人伯¶
　　　克奈布魯特哈木巴巴使人玉森等至京¶
　上幸同樂園¶
　召見使人等行禮畢¶
<pb:KR2c0012_WYG_142-7a>¶
　親加慰問奏對訖¶
　賜茶果筵宴¶
　賜哈薩克阿布勒瑪木比特阿布賚等¶
　勅書¶
　　　奉¶
天承運¶
　皇帝勅諭哈薩克阿布勒瑪木比特阿布賚阿布勒¶
　　比斯哈木巴巴等爾等遣請朕安之瑚圗拜阿塔¶
<pb:KR2c0012_WYG_142-7b>¶
　　賚等由駐劄烏魯木齊大臣護送來京朕召見奏¶
　　對後加恩宴賚賜爾等蟒錦緞疋紬綾器物若干¶
　　其各祗受又賜來使等頂翎冠服朝珠銀緞器物¶
　　各有差仍俾護歸㳺牧據爾等使人奏稱厄魯特¶
　　之地現俱閒曠今阿布勒比斯屬人唐古塔爾現¶
　　在巴爾魯克納喇巴圗在特穆爾綽爾郭哈爾克¶
　　勒部落屬人額森克勒德卓羅木巴特在塔爾巴¶
　　噶台圗魯木拜屬人扎喇勒噶布在阿勒坦額黙¶
<pb:KR2c0012_WYG_142-8a>¶
　　勒哈喇塔拉庫克烏蘇居住又懇朕加恩將來准¶
　　哈薩克人等至伊犁游牧等語塔爾巴噶台等處¶
　　向屬準噶爾㳺牧朕以大兵平定爾哈薩克及布¶
　　魯特塔什罕安集延拔達克山俱輸誠内附爾哈¶
　　薩克游牧頗屬寛廣理宜守其舊界不可妄思踰¶
　　越爾等若謂為朕臣僕便可越境游牧則布魯特¶
　　等亦皆朕臣僕各以㳺牧為請豈有大兵平定之¶
　　地而分給衆人之理現在伊犂等處内地官兵陸¶
<pb:KR2c0012_WYG_142-8b>¶
　　續移往屯駐故爾阿布賚前曽懇請於塔爾巴噶¶
　　台等處㳺牧朕未允行今豈得遽行専擅且從前¶
　　準噶爾恃強争奪爾等尚不敢近其邉界朕平定¶
　　伊犂始得各安生業尚可不知足耶至伊犂將軍¶
　　大臣等於此等邉地不時遣兵巡察若見爾等屬¶
　　人棲止或行驅逐或竟行俘獲則反致失其生業¶
　　非朕撫恤爾等之初心也爾等内附有年諸凡恭¶
　　順或爾所屬無知之人私往㳺牧即當明白曉諭¶
<pb:KR2c0012_WYG_142-9a>¶
　　令其移回故地方足以昭誠悃又來使等所奏布¶
　　魯特等搶掠爾部情節其意葢欲請兵報復朕為¶
　　天下共主外藩諸部一視同仁儻不遵法紀致干¶
　　罪戾者必遣兵往討若彼此小有争鬭盜竊自當¶
　　凖情酌理務得其平豈可偏聽一面之詞遽興師¶
　　旅昨拔達克山素勒坦沙曽擒斬逆囘自効因請¶
　　兵往𠞰隣部朕未嘗允行爾等應亦聞知且朕若¶
　　發兵助爾等而布魯特復來請兵亦將與之否乎¶
<pb:KR2c0012_WYG_142-9b>¶
　　夫盜竊之事邉界時有能彼此教戒屬人勿貪小¶
　　利而傷和好斯為安生之善䇿耳將來布魯特有¶
　　使至朕亦以此諭之再從前爾等部落貿易之人¶
　　有謂内地商人貨物不佳價復昂貴未行交易者¶
　　夫烏魯木齊貿易之舉特念爾部難得内地之物¶
　　故招募商販逺行交易期有益爾等日用耳或商¶
　　貨不能精好全備諭令善為購辦尚屬可行若價¶
　　值則在交易之人因物計算貴賤隨時未便官為¶
<pb:KR2c0012_WYG_142-10a>¶
　　減損其或彼此不願亦難以相强也至去年爾部¶
　　巴魯克巴圗魯等搶掠烏梁海爾霍集伯爾根之¶
　　姪托科洛被獲詢係隨母往探親戚非同來搶掠¶
　　之人因令使人等領囘即交與伊叔仍以格外加¶
　　恩之意曉示至巴魯克巴圗魯罪應致討北路將¶
　　軍大臣即欲發兵朕以爾等恭順有年不欲以一¶
　　人而驚擾全部因遣侍衛納旺齎勅往諭爾等應¶
　　使巴魯克巴圗魯服罪將從前掠獲逐一查還尚¶
<pb:KR2c0012_WYG_142-10b>¶
　　可曲為矜宥此時自必遵㫖辦理俾納旺復命矣¶
　　爾等果能懐仁向化惟約束所部各守疆域以安¶
　　生理庶可仰承朕恩常享無窮之福特諭¶
　　　辛未¶
　諭叅贊大臣阿桂等領兵巡察邉界¶
　上諭軍機大臣曰哈薩克使人瑚圗拜阿塔賚等奏¶
　　稱厄魯特之地現俱閒曠我哈薩克人等有在塔¶
　　爾巴噶台庫克烏蘇綽爾渾巴爾魯克阿勒坦額¶
<pb:KR2c0012_WYG_142-11a>¶
　　黙勒等處駐牧者我等皆天朝臣僕懇恩准至伊¶
　　犂游牧等語從前阿布賚請於塔爾巴噶台等處¶
　　㳺牧曽經降㫖曉諭今據來使所奏則伊等已漸¶
　　次䦨入自當驅逐現在頒給勅諭不允所請著𫝊¶
　　諭阿桂等暫停捜捕嗎哈沁以巡察邉界為由領¶
　　兵四五百名前往塔爾巴噶台等處遇有哈薩克¶
　　人等在彼駐牧者即明切曉示云此天朝平定之¶
　　地爾頭目等從前奏請㳺牧大皇帝並未允行何¶
<pb:KR2c0012_WYG_142-11b>¶
　　得擅行棲止因念爾等俱經歸附姑寛治罪可即¶
　　速遵諭遷徙伊等如果及時移出則已或有意推¶
　　諉遲延即應懾以軍威但不得遽行縱兵俘𫉬阿¶
　　桂一切可相機妥恊辦理此行兵數不宜太少儻¶
　　不敷用即合之安泰所領兵又得四五百名可以¶
　　號稱二千其如何與安泰寄信㑹兵并約計休息¶
　　馬匹二十日一同起程之處俱著酌議奏聞¶
　命議處遺失兵丁之西安領隊大貟及該管營總等¶
<pb:KR2c0012_WYG_142-12a>¶
　上諭軍機大臣曰據嵩阿禮奏稱由阿克蘇烏什撤¶
　　囘之西安駐防兵一千名内兵丁塔青阿行次哈¶
　　喇沙爾未囘貴柱張俊復以患病逗留鹽池請将¶
　　營總特克慎黒翰等交部分别嚴加議處等語特¶
　　克慎等係領兵行走之貟漫無稽查約束以致遺¶
　　失兵丁又不報明駐劄大臣官貟查緝私行尋覓¶
　　無獲俱著交部嚴加議處至駐防兵丁撤囘應有¶
　　領隊大貟嵩阿禮何以不行叅處著明白囘奏仍¶
<pb:KR2c0012_WYG_142-12b>¶
　　逐一查取職名續叅交部議處再塔青阿等隨同¶
　　大隊行走何至迷失或係乗間潛逃亦未可定著¶
　　交哈喇沙爾巴里坤駐劄大臣及甘肅巡撫嚴行¶
　　查拏兵丁善福係貴柱之壻跟役張顯係張俊之¶
　　弟委令照管乃於半途先返殊屬藐法著拏送來¶
　　京交部審明治罪¶
　　　壬申¶
　命叅贊大臣舒赫德多派囘人修鑿穆素爾嶺道路¶
<pb:KR2c0012_WYG_142-13a>¶
　上諭軍機大臣曰舒赫德奏由穆素爾嶺行走四十¶
　　餘里地多氷石相雜内有二里全係氷山滑不可¶
　　行每日派囘人十名鏨鑿磴道等語穆素爾嶺係¶
　　往來要路既係氷堅難鑿十人之力恐不敷用舒¶
　　赫德應多派囘人前往専責以修治道塗冰雪之¶
　　役行走人多地氣漸就和暖則凝沍自易消融將¶
　　此𫝊諭舒赫德知之¶
　命撥臺站裁撤兵丁屯田並賞給管臺囘人鹽菜銀¶
<pb:KR2c0012_WYG_142-13b>¶
　　兩¶
　上諭軍機大臣曰舒赫德奏臺站所有緑旗兵丁毎¶
　　臺酌留五名其餘遣囘本營至管臺六品頂帶囘¶
　　人従前未支養贍請照千總例給與鹽菜銀兩等¶
　　語近因定長請撤緑旗兵丁經軍機大臣議入於¶
　　闢展屯田兵内不必遣回仍著遵照辦理其臺站¶
　　効力囘人照千總例賞給鹽菜銀兩著照所請行¶
　諭駐劄烏魯木齊副都統永瑞等查較解駝倒斃分¶
<pb:KR2c0012_WYG_142-14a>¶
　　　數咨部分别核議¶
　上諭軍機大臣曰永瑞奏稱巴里坤解駝四百八十¶
　　六隻沿途倒斃十六隻哈密解駝五百隻倒斃四¶
　　十三隻等語兩處所解駝隻為數大略相等而倒¶
　　斃多寡懸殊則沿途官兵其留心照管與否較然¶
　　易見自應分别查核將倒斃少者議叙多者議處¶
　　庶将來解送馬駝官兵皆知所懲勸可𫝊諭永瑞¶
　　等即行詳查咨部辦理¶
<pb:KR2c0012_WYG_142-14b>¶
　　　六月癸酉¶
　　　叅贊大臣阿里衮疏奏查辦舊和卓木墳墓事¶
　　　宜¶
　　　阿里衮奏言臣奉到¶
　恩㫖令派人修理看守回部舊和卓木墳墓隨宣示¶
　　　各回人無不感激頂禮臣委提督董孟公木薩¶
　　　等查辦據報稱囘部喀什噶爾舊和卓木墳墓¶
　　　原有三十帕特瑪地畆錢糧看守囘人十二户¶
<pb:KR2c0012_WYG_142-15a>¶
　　　仍照舊管理以供祭祀修葺餘為伊等養贍之¶
　　　資奏入報¶
　聞¶
　　　總兵定柱容保等䕶送霍集斯子漠咱帊爾呼¶
　　　岱巴爾氐至京¶
　命隨伊父同居¶
　　　乙亥¶
　命豁免甘省應徵耗羨¶
<pb:KR2c0012_WYG_142-15b>¶
　上諭大學士曰甘省乾隆二十三四兩年耗羨業經¶
　　降㫖緩徵其二十五六兩年應徵耗羨該撫呉達¶
　　善奏請帶徴朕念隨征耗羨遇蠲免正供例不應¶
　　停緩但甘肅自辦理軍務以來小民急公趨事誠¶
　　樸可嘉業已疊次加恩凡屬緩徵帶徵及一切正¶
　　雜錢糧無不破格豁除以示撫綏今軍需告竣幸¶
　　遇暘雨應時秋收可望正宜益加恵養俾䝉樂利¶
　　著将該省二十五六兩年應徵耗羨概行豁免用¶
<pb:KR2c0012_WYG_142-16a>¶
　　彰優䘏編氓格外加恩之至意該部遵諭速行¶
　　　丙子¶
　命議叙叅贊大臣阿桂所領捜𠞰嗎哈沁官兵並¶
　諭奨賞管理屯田囘人伯克各事宜¶
　上諭軍機大臣曰阿桂奏稱領兵捜捕嗎哈沁至阿¶
　　圭雅斯等處據侍衛喬蘇勒等於呼爾岱見有賊¶
　　蹤收獲男婦二十六名口又至都木丹濟爾哈朗¶
　　侍衛碩通等捜𠞰樹林賊衆收獲馬匹旋有藏匿¶
<pb:KR2c0012_WYG_142-16b>¶
　　賊匪前來争奪奬賞藍翎鐵柱等沿途共殺賊三¶
　　十餘名得馬三百五十餘匹察哈爾署叅領䇿凌¶
　　旺布及兵丁三名陣亾又得傷兵丁四名等語此¶
　　次捜捕嗎哈沁官兵甚屬奮勉侍衛碩通前曽賜¶
　　卓里克圗巴圗魯號著再賞銀一百兩喬蘇勒著¶
　　賜錫勒哈達克巴圗魯號仍賞銀一百兩健銳營¶
　　奬賞孔雀翎䕶軍校達什欣巴圗魯沙爾瑚善著¶
　　授為三等侍衛侍衛上行走奬賞藍翎前鋒䕶軍¶
<pb:KR2c0012_WYG_142-17a>¶
　　鐵柱著授為藍翎侍衛仍賞給孔雀翎索倫署叅¶
　　領驍騎校烏爾庫勒圗察哈爾䕶軍署章京扎卜¶
　　俱賞給孔雀翎健銳營前鋒護軍諾海察哈爾䕶¶
　　軍䇿凌多爾濟索倫署領催瑪塔木保三世保厄¶
　　魯特兵丁和通俱著奬賞藍翎陣亾得傷官兵俱¶
　　著造冊送部議叙議䘏再烏什之噶雜納齊伯克¶
　　黙特阿克蘇之都管伯克題尼阿琿阿卜都噶普¶
　　爾照看囘人屯田著加恩賞給阿卜都噶普爾緞¶
<pb:KR2c0012_WYG_142-17b>¶
　　二端伯克黙特孔雀翎都管題尼藍翎至阿桂等¶
　　既經捉生詢問仍領兵與安泰同往阿勒坦特卜¶
　　什阿呼喇哈爾海捜捕搶掠布魯特馬匹賊人及¶
　　在庫車搶掠臺站戕害德舒之賊人塞卜騰霍濟¶
　　格爾等著給發孔雀翎五枝藍翎十枝以備奬賞¶
　　仍暫停捜捕嗎哈沁即巡查塔爾巴噶台驅逐哈¶
　　薩克人等又據奏此行未設臺站俟事竣奏報等¶
　　語未免聞信遲緩可𫝊諭舒赫德著豐納亨選派¶
<pb:KR2c0012_WYG_142-18a>¶
　　幹貟領兵二三十名前往阿桂處通信所有辦理¶
　　情形阿桂即令齎囘奏聞¶
　御前侍衛署副都統安泰疏奏與㕘贊大臣阿桂同¶
　　　抵伊犂¶
　　　安泰奏言臣於三月十六日由烏魯木齊起程¶
　　　四月十五日至伊犂河水漲盛聞從前将軍大¶
　　　臣等來伊犂時曽将所造船隻埋藏臣派貟覓¶
　　　得五隻二十日渡河至海努克聞哈什有賊人¶
<pb:KR2c0012_WYG_142-18b>¶
　　　蹤跡隨領兵往捜二十六日至哈什河見叅贊¶
　　　大臣阿桂云賊人已經𠞰殺於五月初五日已¶
　　　同至固勒扎奏入報¶
　聞¶
　　　丁丑¶
　諭叅贊大臣舒赫德查核新疆租賦所入酌定屯駐¶
　　　官兵經費¶
　上諭軍機大臣曰伊犂葉爾羌喀什噶爾阿克蘇庫¶
<pb:KR2c0012_WYG_142-19a>¶
　　　車等處駐兵應即計其地之所入以定章程不可¶
　　　致煩内地民力今各該處約有滿洲緑旗官兵若¶
　　　干屯田收穫及囘人等一年所納貢賦若干足敷¶
　　　官兵俸餉與否可𫝊諭舒赫德查核具奏今年屯¶
　　　田收穫囘人貢賦未免不齊官兵等自不敷用來¶
　　　年經理就緒公私租稅全行輸納則經費即可從¶
　　　此核定并著預為酌議奏聞¶
　　諭陜甘總督楊應琚等核計用兵後減省經費分數¶
<pb:KR2c0012_WYG_142-19b>¶
　　上諭軍機大臣曰伊犂等處屯田收穫糧石及囘人¶
　　　所納税糧約計足供屯駐官兵若干人之用現諭¶
　　　舒赫德令其詳查具奏至甘省經費有較從前未¶
　　　用兵時不惟不加多且更為減省者即如從前黄¶
　　　廷桂以緑旗兵借支銀兩動至數十萬一時難於¶
　　　扣還因奏請以兵丁缺額名糧抵補行之數年昨¶
　　　嵗據楊應琚奏稱業有成效將來扣清後兵丁缺¶
　　　額自不必再補是此項名糧較未用兵前已多減¶
<pb:KR2c0012_WYG_142-20a>¶
　　省且甘省各營缺額馬匹若由内地購補收槽飼¶
　　秣其費自多今各營額馬除足敷應用外既可不¶
　　必汲汲購補而屯田所用馬匹現又取給於哈薩¶
　　克其價值較之甘省購辦已屬懸殊兼就水草牧¶
　　放更非内地飼秣需用芻豆可比則馬匹一項較¶
　　前更大有減省合此數者前後通計則軍興數年¶
　　所費雖繁而将來該省經費日就減省是疆土既¶
　　經増拓而財用仍可不致虚糜著𫝊諭楊應琚呉¶
<pb:KR2c0012_WYG_142-20b>¶
　　達善令其將此數項減省之處通行核計所用銀¶
　　兩較未用兵以前約餘若干或現在辦理伊始所¶
　　省尚少将來行之既久自必漸次増多此時亦可¶
　　預行核計詳悉具奏¶
　　　戊寅¶
　　　㕘贊大臣阿桂解送伯克霍集斯前遣通信伊¶
　　　兄阿卜都瓜卜反告知逆賊霍集占之額敏都¶
　　　管霍什提卜至京¶
<pb:KR2c0012_WYG_142-21a>¶
　命分别發遣廣東福建賞給駐防官兵¶
　　　辛巳¶
　諭㕘贊大臣舒赫德等酌量移駐辦事大臣及安插¶
　　　厄魯特兵丁事宜¶
　上諭軍機大臣曰從前用兵囘部自哈密巴里坤以¶
　　外如闢展哈喇沙爾等處俱駐劄辦事大臣官兵¶
　　等今軍務告竣自當酌量移駐闢展水草與屯田¶
　　種植俱屬平常現在烏魯木齊與哈薩克貿易彼¶
<pb:KR2c0012_WYG_142-21b>¶
　　處係通伊犂大道若調闢展辦事之副都統定長¶
　　往烏魯木齊同安泰承辦屯牧貿易等事應有裨¶
　　益若闢展則不過與衝繁臺站相等酌派官兵管¶
　　理足矣至哈喇沙爾地亦狹小不必駐劄辦事大¶
　　臣惟近有安插之多倫囘人亦需照管應於書山¶
　　和其衷二人内酌派一人駐劄一人前往阿克蘇¶
　　協同舒赫德辦事則烏魯木齊伊犂阿克蘇三處¶
　　勢如犄角而哈密巴里坤已成内地布置聮絡聲¶
<pb:KR2c0012_WYG_142-22a>¶
　　息相通著𫝊諭舒赫德等詳悉籌議具奏再呉達¶
　　善奏稱甘省留養之厄魯特共一百七十餘名請¶
　　送往熱河安插等語殊不知此等厄魯特與達什¶
　　達瓦之人不同若分派烏魯木齊阿克蘇葉爾羌¶
　　伊犂等處安插令其牧放馬匹尚可得力已諭吳¶
　　達善仍行養贍舒赫德亦酌量如何分派各城安¶
　　插一面定議具奏即行文甘肅調取至差遣厄魯¶
　　特等或有厭惡任情諸事刻薄不加體䘏者或有¶
<pb:KR2c0012_WYG_142-22b>¶
　　慮其逃走優柔籠絡致令驕縱者皆未合理惟在¶
　　誠心教導賞罰嚴明不為姑息亦不事操切伊等¶
　　亦人耳自必共知勸懲奮勉行走併著加意辦理¶
　諭巴里坤辦事侍郎五吉等設厰牧馬事宜¶
　上諭軍機大臣曰據五吉等奏將定長送馬一百二¶
　　十餘匹交齊大勇等牧放俟秋季烏魯木齊送馬¶
　　數多再請㫖設立牧厰等語從前定長奏送此項¶
　　馬匹時經軍機大臣議以馬匹甚少暫歸巴里坤¶
<pb:KR2c0012_WYG_142-23a>¶
　　舊有馬厰内牧養俟秋季馬多另議添設今烏魯¶
　　木齊既移駐大貟則秋季所得哈薩克馬匹亦不¶
　　必送至巴里坤即於本處酌量設厰斯時有安泰¶
　　帶囘之索倫察哈爾兵令其用心牧養此項已送¶
　　巴里坤馬匹即於臺站預備應用併𫝊諭永瑞等¶
　　知之¶
　　　㕘贊大臣阿里衮解送隨從霍集占往拔達克¶
　　　山復逃至葉爾羌之囘人和濟斯和占至京¶
<pb:KR2c0012_WYG_142-23b>¶
　命發往廣東賞給駐防官兵¶
　　　癸未¶
　諭巴里坤辦事侍郎五吉辦送阿克蘇駝隻騾頭各¶
　　　事宜¶
　上諭軍機大臣曰舒赫德奏從前撤囘官兵所交駝¶
　　四百隻騾三十頭由哈密送往巴里坤牧養已經¶
　　半載有餘若挑選臕壯駝三百隻併騾頭於七月¶
　　内緩程送至阿克蘇即将茶葉烟草等零星物件¶
<pb:KR2c0012_WYG_142-24a>¶
　　約四五十觔一馱順帶前來尤為省便等語伊犂¶
　　屯田陸續遣發自應預備馱載著交五吉等即照¶
　　舒赫德所奏挑選駝隻并帶騾頭酌量從輕馱載¶
　　五吉近日送馬方囘沿途水草皆所熟悉著即自¶
　　行解往併諭舒赫德知之¶
　　　㕘贊大臣舒赫德疏奏暫派副都統伊勒圗往¶
　　　駐海努克事宜¶
　　　舒赫德奏言五月十四日准副都統豐訥亨咨¶
<pb:KR2c0012_WYG_142-24b>¶
　　　五月初八日送馬至海努克本日即領兵一百¶
　　　名趲赴阿桂處留知府銜富尼漢同翼領立柱¶
　　　照管海努克兵丁囘人等語臣以屯田伊始兵¶
　　　丁囘人必須大貟統束阿桂豐訥亨伊柱俱往¶
　　　搜嗎哈沁歸期未定查阿克蘇有副都統伊勒¶
　　　圗即令領兵五十名前往海努克暫行駐劄俟¶
　　　豐訥亨等與阿桂㑹商定議何人囘駐伊勒圗¶
　　　再囘阿克蘇若路遇阿桂咨文即行開看如已¶
<pb:KR2c0012_WYG_142-25a>¶
　　　有人轉囘即無庸前往奏入報¶
　聞¶
　　　甲申¶
　諭定邉左副將軍成衮扎布等查辦卡倫侍衛事宜¶
　上諭軍機大臣曰成衮扎布奏駐守卡倫之䕶軍校¶
　　竈君保近病瘋狂因醫治不痊束縛看守給與兵¶
　　丁口糧養贍等語所辦非是凡特㫖差往或有罪¶
　　遣發及身臨戰陣忽稱患病者自當查核虚實不¶
<pb:KR2c0012_WYG_142-25b>¶
　　可遽令遣囘竈君保不過以侍衛銜駐守卡倫患¶
　　病若實自可辦送來京何必留於軍營看守竈君¶
　　保著即派貟送京現在軍務告竣北路卡倫已成¶
　　内地亦不必每處駐一侍衛所有應行裁撤貟數¶
　　及将各貟應得分例移撥伊犂等處應用事宜著¶
　　軍機大臣等查明議奏¶
　　　乙酉¶
　命以查出囘人霍什克伯克産業留養本處家屬¶
<pb:KR2c0012_WYG_142-26a>¶
　上諭軍機大臣曰海明奏遵㫖查出霍什克伯克所¶
　　有和闐哈喇哈什葉爾羌沙古則里之房地人口¶
　　行文舒赫德辦理等語従前霍集斯安插京城已¶
　　諭将産業變價給伊幼子托克托索丕為業今霍¶
　　什克伯克産業亦著照例辦理存留和闐為伊養¶
　　贍老妻幼孫之用¶
　　　議減撤北路卡倫侍衛事宜¶
　　　軍機大臣奏言臣等查北路自奈滿明安起至¶
<pb:KR2c0012_WYG_142-26b>¶
　　　津濟里克三十三卡倫每卡倫侍衛一貟又查¶
　　　看水草侍衛共十二貟計四十五貟今軍務告¶
　　　竣遵¶
　㫖酌議裁減每卡倫二處用侍衛一貟末三卡倫用¶
　　　侍衛一貟共留十六貟查看水草侍衛酌裁六¶
　　　貟仍留六貟交與成衮扎布等将北路年滿應¶
　　　換之布三泰等十九人再擇其次年深者四人¶
　　　陸續遣回所餘二十二貟存留應用年滿屆期¶
<pb:KR2c0012_WYG_142-27a>¶
　　　照例派貟更換此次現議裁撤之侍衛等共計¶
　　　二十三貟照此缺數請令領侍衛内大臣揀選¶
　　　人貟帶領引¶
　見遣往伊犂阿克蘇葉爾羌等處以備差遣奏入¶
　上從之¶
　　　丁亥¶
　命現駐軍營未預凱宴之散秩大臣齊凌扎卜提督¶
　　　閆相師總兵五福照領隊大臣例賞緞十二端¶
<pb:KR2c0012_WYG_142-27b>¶
　　　銀五百兩提督董孟總兵官揚寧丑達容保定¶
　　　柱副都統觀音保副都統銜阿定保照例減半¶
　　　賞給喀爾喀公朗衮扎卜厄魯特散秩大臣鄂¶
　　　齊爾照凱宴時公衮楚克例賞緞五端銀二百¶
　　　五十兩¶
　¶
　¶
平定準噶爾方略續編卷三¶
