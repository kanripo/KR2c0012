# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.098605
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷二十
<pb:KR2c0012_WYG_020-1a>¶
欽定四庫全書¶
平定準噶爾方略前編卷二十¶
　　　雍正八年春二月戊辰¶
命緩安西沙州等處屯田陞科¶
上諭陜西總督巡撫等曰安西沙州等處招民屯墾原¶
　為恵養邊民之計是以累年以来備極籌畫經營期¶
　其得所今從雍正六年民户到齊之日計算至辛亥¶
　年例當輸賦之期但念小民甫經安插公私兼顧為¶
<pb:KR2c0012_WYG_020-1b>¶
　難著寛期二年於癸丑年陞科俾民力寛裕俯仰有¶
　資以副朕格外加恩之至意¶
　　　三月甲戌¶
命西藏辦事内閣學士僧格率兵一千五百至騰格里¶
　　　淖爾駐防¶
　　　五月丁丑¶
召西北兩路大將軍等赴京籌議軍務¶
上諭大學士等曰準噶爾噶爾丹策零藏匿負罪潛逃¶
<pb:KR2c0012_WYG_020-2a>¶
　之羅&KR0114;藏丹津抗違國法因特發兩路大兵聲罪致¶
　討期於今年進發直搗伊犁今噶爾丹䇿零遣使特¶
　磊奉表陳奏謂已將羅&KR0114;藏丹津解送天朝因聞進¶
　兵之信暫行中止若天朝俯念愚昧赦其已往即將¶
　羅卜藏丹津解送等語朕欲將特磊遣回并差大員¶
　至準噶爾諭以受封定界敦族睦隣速將逃匿送出¶
　伊若一一聴命朕當寛宥其罪其進兵之期暫緩一¶
　年俟特磊起身之後著寧逺大將軍岳鍾琪靖邊大¶
<pb:KR2c0012_WYG_020-2b>¶
　將軍傅爾丹㕘贊大臣陳泰蘇圖来京其靖邊大將¶
　軍印務著副將軍巴賽䕶理并令署振武將軍順承¶
　郡王錫保就近協理所有應行事宜著馬爾賽張廷¶
　玉蔣廷錫等詳議具奏尋議曰靖邊大將軍傅爾丹¶
　　　至京約在九十月間應令行文寧逺大將軍岳¶
　　　鍾琪先後偕来㑹同籌議奏入得¶
㫖兩路大將軍於九月間起身来京則到京之期已在¶
　冬底未免太逺著兩路大將軍在九月十五日前後¶
<pb:KR2c0012_WYG_020-3a>¶
　到京現今差侍郎杭奕祿衆佛保同特磊往諭準噶¶
　爾岳鍾琪俟特磊回過軍營之後即將起程日期知¶
　㑹傅爾丹酌定起程靖邊大將軍印務已命副將軍¶
　巴賽等䕶理寧逺大將軍印務應令何人䕶理著岳¶
　鍾琪奏聞其陳泰所統官兵著查克旦署理蘇圖所¶
　統官兵著舒楞額署理再著副都統圖克善黒色前¶
　往軍營交與傅爾丹酌量派管軍營事務¶
　　　乙未¶
<pb:KR2c0012_WYG_020-3b>¶
命各路兵擇所在便宜駐劄¶
上諭理藩院曰前往岳鍾琪處額駙阿寳帶領該旗兵¶
　五百名目今行至何處著行文阿寳即於彼處駐劄¶
　候㫖綽本帶領鄂爾多斯兵五百名亦著行文綽本¶
　就近揀水草佳處駐劄候㫖此一千兵著行文詢問¶
　大將軍岳鍾琪或今年調往巴里坤或俟明年進兵¶
　之前調往二者孰為有益並兵丁錢糧足與不足俱¶
　著大將軍岳鍾琪定議具奏再派往噶斯之京城兵¶
<pb:KR2c0012_WYG_020-4a>¶
　歸化城兵共五百名此時將及到彼著格黙勒帶領¶
　在噶斯駐劄富寧亦著前往噶斯與格黙勒一併管¶
　理達鼐著來西寧仍與鼐滿岱辦理事務所有扎薩¶
　克䝉古等兵著交與達鼐管理或在西喇塔拉地方¶
　或在從前額駙阿寳奏請駐劄之烏蘭穆倫等處相¶
　視形勢駐劄俟明年文到之日前往噶斯其青海之¶
　一千五百兵相近噶斯今年只在各游牧處預備亦¶
　俟明年文到之日前往噶斯達鼐既到噶斯管理之¶
<pb:KR2c0012_WYG_020-4b>¶
　後富寧著回西寧辦理事務¶
　　　秋七月壬申¶
　　　調鄂爾多斯青海䝉古兵一千赴軍¶
　　　寧逺大將軍岳鍾琪遵¶
㫖議奏請調鄂爾多斯青海䝉古兵撥往牧馬者一千¶
　　　人於今年赴軍營大學士等議覆應如所請奏¶
　　　入¶
上從之¶
<pb:KR2c0012_WYG_020-5a>¶
　　　戊寅¶
　　　暫撤學士僧格等巡防兵¶
　　　議政王大臣等議奏學士僧格貝子頗羅鼐所¶
　　　領巡防兵應令於降雪後撤回俟明年進兵仍¶
　　　往騰格里淖爾駐劄奏入得¶
㫖今年大兵既停進發著行文與僧格等令伊等酌量¶
　於未降雪之前撤回明年著僧格仍舊帶往其綠旗¶
　官兵照今年賞給之例賞給再發銀一萬兩著頗羅¶
<pb:KR2c0012_WYG_020-5b>¶
　鼐明年酌量賞給唐古忒等之兵¶
　　　八月甲辰¶
　　　寧逺大將軍岳鍾琪奏報赴京日期¶
　　　岳鍾琪奏言奉使大臣杭奕祿等於八月初四¶
　　　日擕特磊至軍臣遵¶
㫖責以大義惕以軍威觀特磊等情狀若誠心感悟者¶
　　　即於八月初六日遣特磊還所有寧逺大將軍¶
　　　印務遵¶
<pb:KR2c0012_WYG_020-6a>¶
㫖交提督紀成斌䕶理隨印侍郎顧魯協辦臣於初八¶
　　　日就道赴京已咨㑹靖邊大將軍傅爾丹奏入¶
　　　報¶
聞是冬岳鍾琪與傅爾丹並入京¶
陛見¶
　　　壬申¶
　　　喀爾喀扎薩克多羅郡王旺扎爾遲悞軍需駝¶
　　　隻¶
<pb:KR2c0012_WYG_020-6b>¶
命黜其爵¶
　　　丁亥¶
上諭兵部曰周瑛著發往北路大將軍傅爾丹軍營効¶
　力贖罪¶
　　　北路軍營總兵官魏麟約束不嚴¶
命罷之¶
　　　冬十月己亥¶
　　　寧逺大將軍岳鍾琪奏報巴里坤圖古里克等¶
<pb:KR2c0012_WYG_020-7a>¶
　　　處屯田收穫青稞凡一萬一千六百石有竒奏¶
　　　入得¶
㫖下部知之¶
　　　辛丑¶
賞吐魯番効力回人¶
上諭内閣曰據寧逺大將軍岳鍾琪奏稱吐魯番回目¶
　額敏和卓屯田種地恭順効力甚屬可嘉朕聞之深¶
　為喜悦額敏和卓賞緞二十疋其種地効力之回民¶
<pb:KR2c0012_WYG_020-7b>¶
　賞銀二千兩著提督紀成斌差遣弁員前往吐魯番¶
　㑹同額敏和卓秉公賞給以示朕加恩外番之至意¶
　　　癸卯¶
命總理西路軍需尚書查弼納来京¶
上諭大學士等曰尚書查弼納著馳驛来京西路軍需¶
　著查郎阿前往肅州辦理仍兼理川陜總督印務秦¶
　布著回西安將軍之任䕶軍統領宗室哈爾吉著前¶
　往凉州代秦布統領兵丁仍著鄂善協理¶
<pb:KR2c0012_WYG_020-8a>¶
　　　乙巳¶
　　　寧逺大將軍岳鍾琪奏報哈密塔勒納沁等處¶
　　　屯田收穫麥青稞凡四千六百石奏入得¶
㫖下部知之¶
　　　己酉¶
命原久辦軍需各員之小過應劾者¶
上諭内閣曰辦理軍需必得熟練之員方為有益陜甘¶
　二省州縣官員備辦軍需有經手數年者有經手一¶
<pb:KR2c0012_WYG_020-8b>¶
　二年者似此熟練人員若因細過微瑕即行㕘革則¶
　接任之員初辦軍務未免生疎或至遲悞嗣後陜甘¶
　地方辦理軍需之州縣官員若無大過其所犯情有¶
　可原者著該督撫撥情度理量加寛宥若錢糧微有¶
　不清而事屬因公者統俟大軍凱旋之後查核明白¶
　以定功過¶
　　　辛亥¶
命兵部尚書查弼納為北路副將軍¶
<pb:KR2c0012_WYG_020-9a>¶
上諭大學士等曰兵部尚書查弼納著為副將軍命往¶
　北路與靖邊大將軍傅爾丹副將軍巴賽辦理軍務¶
　副都統徳祿著往北路軍前與隨印之内閣學士永¶
　國辦事副都統馬爾薩著授為内大臣與陳泰蘇圖¶
　海蘭㕘贊軍務戴豪衮泰石禮哈不必㕘贊軍務舒¶
　楞額不必来京著前往振武將軍處代馬爾薩辦事¶
　黒色圖克善俟大將軍到營著令来京石禮哈不暗¶
　滿州軍營事務著管綠旗兵丁但不可膺統轄之任¶
<pb:KR2c0012_WYG_020-9b>¶
　著大將軍等酌量派委¶
　　　壬子¶
命酌留帑銀貯府州庫以備軍需¶
上諭内閣曰向因大興宛平二縣近在輦轂之下常有¶
　速辦之公事不得不那移庫銀以濟用而上司察知¶
　毎以虧空題㕘至於罷斥治罪實為可憫用沛特恩¶
　於大宛二縣各發庫銀一萬兩存貯該縣倘遇有速¶
　辦之公事准其詳明府尹動支應用此朕體恤有司¶
<pb:KR2c0012_WYG_020-10a>¶
　之至意也近思辦理軍需之州縣其急切應付之處¶
　不容刻緩而該州縣並無存貯備用之項若擅動公¶
　帑又干嚴譴有司實處兩難不可不為籌及朕意欲¶
　於辦理軍需及事務繁劇之州縣亦倣大宛之例酌¶
　留帑銀以備急切公事之用其如何舉行俾辦公有¶
　賴而弊竇不生著大學士㑹同大將軍岳鍾琪總督¶
　髙其倬悉心定議具奏尋議曰嗣後辦理軍需之省¶
　　　計其事之繁簡留銀三十萬或二十萬兩其事¶
<pb:KR2c0012_WYG_020-10b>¶
　　　簡而地饒者留銀十五萬或十萬兩令督撫布¶
　　　政使發各府及直𨽻州貯庫所屬州縣有軍務¶
　　　急需即時請給其相距遼濶而事不容緩者許¶
　　　一靣申請一靣先於本庫支用俟給發後補還¶
　　　仍令按事報銷督撫布政使嚴為稽核奏入¶
上從之¶
　　　丁巳¶
命舉陜西出征將佐署任者¶
<pb:KR2c0012_WYG_020-11a>¶
上諭内閣曰陜西副將㕘將等官派令出征者甚多其¶
　員缺俱須另員署理而本省弁員各有辦理之事難¶
　以兼顧著大將軍岳鍾琪於直𨽻山西兩省㕘將逰¶
　擊内有平日知其才具可用者舉出具奏候朕酌量¶
　命往陜西以備委署之用其直𨽻山西之缺著該上¶
　司遞行委署再將来引見武弁時著兵部奏明有可¶
　勝陜西之任者朕酌量命往¶
　　　壬戌¶
<pb:KR2c0012_WYG_020-11b>¶
　　　以正紅旗䕶軍統領宗室哈爾吉為右翼前鋒¶
　　　統領仍留凉州辦理軍務¶
　　　十一月丙子¶
　　　振武將軍順承郡王錫保奏報鄂爾昆圖拉濟¶
　　　爾瑪台等處屯田收穫大麥小麥糜子凡六千¶
　　　六百五十石有竒奏入得¶
㫖下部知之¶
　　　壬午¶
<pb:KR2c0012_WYG_020-12a>¶
　　　改設近邊郡縣¶
　　　寧逺大將軍岳鍾琪奏言設立近邊郡縣事宜¶
　　　一陜西延安府屬榆林靖邊神木三㕔轄沿邊¶
　　　三十堡除神木同知所轄東十堡已改屬州縣¶
　　　外其榆林同知所轄中十堡靖邊同知所轄西¶
　　　十堡番漢雜居必用大吏彈壓請改榆林㕔為¶
　　　府以知府領之府屬設照磨一員并設榆林靖¶
　　　邊定邊懷逺四縣縣設知縣典史各一員改榆¶
<pb:KR2c0012_WYG_020-12b>¶
　　　林衛教授為府教授榆林靖邊衛訓導為縣訓¶
　　　導其定邊懷逺二縣學即以綏徳膚施二縣訓¶
　　　導改設並𨽻榆林府一榆林既増置郡縣足資¶
　　　分理其舊設榆林靖邊同知及波羅州同知威¶
　　　武鎮靖巡檢榆林廣育倉大使悉請汰之惟留¶
　　　神木同知以司糧捕一榆林道舊轄延安綏徳¶
　　　鄜州等處今榆林既改為府請改神木道為延¶
　　　綏道移駐綏徳州轄延安綏徳鄜州等處其新¶
<pb:KR2c0012_WYG_020-13a>¶
　　　設榆林府及延綏道所屬直𨽻葭州吴堡府谷¶
　　　神木諸州縣悉改𨽻榆林道吏部議覆悉如所¶
　　　請奏入¶
上從之¶
　　　壬辰¶
　　　軍營八旗兵請仍留駐防許之¶
　　　署振武將軍順承郡王錫保奏八旗駐防官兵¶
　　　具言軍營効力兩年一切巡牧諸事皆已習練¶
<pb:KR2c0012_WYG_020-13b>¶
　　　願仍留駐防以俟大兵凱旋不必三年更代如¶
　　　例奏入得¶
㫖此奏甚屬可嘉著照官兵所請行種地綠旗官兵仍¶
　照舊更換¶
　　　十二月丁酉¶
　　　靖邊大將軍傅爾丹自京赴北路軍營¶
　　　戊戌¶
命増給嘉峪闗營汛兵丁折支米豆草束銀兩¶
<pb:KR2c0012_WYG_020-14a>¶
上諭兵部曰前因口外用兵哈密為軍需往来之地特¶
　准大將軍岳鍾琪之請將駐防兵丁口糧鹽菜加恩¶
　增給又准署總督查郎阿之請將肅鎮兵丁折支米¶
　豆草束銀兩各行增給總以肅州哈密一帶地方兵¶
　馬往来物價未免昂貴故加於常格之外也今思嘉¶
　峪闗在肅州哈密之間其地苦寒所需兵糧皆從肅¶
　州轉運事屬一體其營汛兵丁折支米豆草束之價¶
　俱著照肅鎮之例米豆毎石加銀五錢毎草一束加¶
<pb:KR2c0012_WYG_020-14b>¶
　銀一分其加增之期亦照肅鎮補行給發以示朕軫¶
　恤之至意¶
　　　壬寅¶
　　　寧逺大將軍岳鍾琪自京赴西路軍營¶
　　　乙卯¶
　　　準噶爾賊人潛入科舍圖卡倫盗駝馬我西路¶
　　　兵擊敗之¶
命北路並嚴防禦¶
<pb:KR2c0012_WYG_020-15a>¶
　　　䕶理寧逺大將軍印務紀成斌奏報準噶爾賊¶
　　　人率醜類二萬餘乗我西路不備犯科舍圖卡¶
　　　倫来盗駝馬總兵官樊廷副將冶大雄等率兵¶
　　　二千轉戰七晝夜力保兩卡倫與總兵官張元¶
　　　佐等合擊殺賊無算盡奪還所盗馬駝奏入得¶
㫖所奏逆夷盗趕駝馬情形大學士等可傳諭靖邊大¶
　將軍傅爾丹㕘贊陳泰蘇圖令其行文副將軍巴賽¶
　等駐牧和博克薩里之逆夷或遣賊衆至北路卡倫¶
<pb:KR2c0012_WYG_020-15b>¶
　偷盗駝馬亦未可定宜小心防範不可疎忽亦不可¶
　聞信矜張務宜鎮静嚴密萬全無弊傅爾丹等亦速¶
　馳赴軍營斟酌妥辦¶
　　　丁巳¶
命以撫逺大將軍印授岳鍾琪於途中辦理軍務¶
上諭大學士等曰大將軍岳鍾琪從西安由肅州前赴¶
　軍營途中有調撥兵丁辦理軍務之處須用印信行¶
　文前所頒寧逺大將軍印信留在軍營今特將撫逺¶
<pb:KR2c0012_WYG_020-16a>¶
　大將軍之印遣員賫送交與大將軍岳鍾琪領受大¶
　將軍未到軍營以前一切行文俱用撫逺大將軍印¶
　既到軍營以後仍用寧逺大將軍印將撫逺大將軍¶
　印繳回并著大將軍岳鍾琪接到諭㫖印信之日通¶
　行所屬知之¶
　　　撥各路兵赴凉肅等處¶
上諭大學士等曰凉州駐防滿洲兵丁一千名著右翼¶
　前鋒統領宗室哈爾吉原任都統鄂善帶領前往肅¶
<pb:KR2c0012_WYG_020-16b>¶
　州再著西安將軍秦布在西安駐防滿洲兵丁内挑¶
　選一千名交與副都統僧保張正文帶領前往凉州¶
　駐劄再撥凉州綠旗兵丁一千名令山西太原總兵¶
　王緒級馳驛前往帶領赴肅州太原總兵印務著李¶
　如栢署理宣化總兵印務著三屯營副將髙宏棨署¶
　理固原提標兵丁或撥一千名或撥二千名令大將¶
　軍岳鍾琪酌量調撥京營副將張存孝著加總兵銜¶
　馳驛前往肅州聴大將軍委署統理寧夏將軍印務¶
<pb:KR2c0012_WYG_020-17a>¶
　著刑部侍郎常賚署理寧夏兵丁著預備一千名俟¶
　有調撥之處著副都統卓鼐統領前往此各路所派¶
　弁兵及統領之員俱聴大將軍岳鍾琪調度節制其¶
　辦理軍需署肅州總兵印務馬㑹伯亦聴大將軍派¶
　委張存孝著賞内庫銀二千兩僧保張正文卓鼐王¶
　緒級各賞銀一千兩其調撥西安凉州滿洲及固原¶
　提標凉州鎮標各官弁照例賞給二年俸銀馬兵毎¶
　名賞銀三十兩步兵毎名賞銀二十兩寧夏官兵若¶
<pb:KR2c0012_WYG_020-17b>¶
　有調撥之處亦照例賞給¶
　　　戊午¶
　　　選募勇健¶
上諭大學士等曰固原甘凉等處兵丁有調撥派遣之¶
　用沿邊地方所闗𦂳要著大將軍岳鍾琪署總督查¶
　郎阿作速行令各該提鎮於固原凉州甘州寧夏西¶
　寧等處人民内挑選漢仗勇健弓馬嫻習者招募充¶
　補兵額其衝要之處於原額之外各添設數百名以¶
<pb:KR2c0012_WYG_020-18a>¶
　備調遣¶
命撥諸路兵調提督副都統等官赴陜西駐防¶
上諭大學士等曰噶斯地方現有滿洲及歸化城兵丁¶
　五百名格黙勒等帶領防守其從前派出之青海兵¶
　丁一千五百名亦著前往令格黙勒等分派駐劄於¶
　額爾貢穆柴達木等處其扎薩克之官兵著移駐額¶
　駙阿寳駐牧相近之處聴阿寳管轄如有準噶爾信¶
　息力能進𠞰著阿寳帶領前進倘力稍不足即著進¶
<pb:KR2c0012_WYG_020-18b>¶
　邊協同綠旗官兵防守又¶
諭曰直𨽻古北口提督范時捷著署理陜西固原提督¶
　即速来京請訓馳驛前往福建陸路提督石雲倬廣¶
　東潮州總兵馬紀勲著前往陜西肅州到大將軍岳¶
　鍾琪處有辦理之事又¶
諭曰江寧將軍鄂彌達在滿洲駐防兵丁内揀選一千¶
　名令副都統阿克山帶領前駐西安駐防再著副都¶
　御史二格由京前往統領之此派出兵丁著該督撫¶
<pb:KR2c0012_WYG_020-19a>¶
　動支公用銀毎人賞給三十兩其應派官員著鄂彌¶
　達酌量派出毎員各賞給一年俸銀於司庫動用銀¶
　兩支給二格著賞内庫銀三千兩阿克山著該省督¶
　撫於公用銀兩内各行寛裕幫給再撥河南滿洲駐¶
　防兵五百名著副都統職銜城守尉白清格帶領前¶
　往西安駐防撥山西太原滿洲駐防兵三百名著城¶
　守尉覺羅察庫帶領前往寧夏駐防此二省派出官¶
　員毎人各賞給一年俸銀其兵丁各賞給銀三十兩¶
<pb:KR2c0012_WYG_020-19b>¶
　於司庫支給官員等照例給與馬匹兵丁等於毎人¶
　給三馬之外酌量增給其河南城守尉印務著總督¶
　田文鏡兼管另派㕘領一員轄理兵丁太原城守尉¶
　印務著巡撫石麟兼管白清格察庫啓程該督撫各¶
　行寛裕幫給¶
　　　辛酉¶
　　　定調撥兵馬糧運事宜¶
上諭大學士等曰據查郎阿奏報肅州存營馬兵祇三¶
<pb:KR2c0012_WYG_020-20a>¶
　百名守兵祇四百名協防之兵更不可少已飛咨都¶
　統鄂善於凉州駐防滿洲兵内派兵五百名遴委協¶
　理一員統領星赴肅州駐劄再甘凉提鎮二標馬步¶
　兵丁除原派出兵并現調應援外存營兵丁亦有汛¶
　防之責如或另有調遣不便再於二標派撥等語查¶
　郎阿於凉州駐防滿洲兵丁僅撥五百名者想因未¶
　見朕另撥西安駐防滿洲兵丁一千名之㫖所以不¶
　敢全撥應仍遵前㫖令哈爾吉鄂善作速帶領兵丁¶
<pb:KR2c0012_WYG_020-20b>¶
　前往肅州其凉州綠旗兵丁俟王緒級到後方行帶¶
　往此時諒未起程今或仍可將凉州前派之兵令王¶
　緒級帶領往肅或於查郎阿調甘待撥之寧夏兵丁¶
　内令王緒級帶領一千名往肅著大將軍岳鍾琪署¶
　督查郎阿酌量妥辦至查郎阿所奏摘撥馬匹陜甘¶
　各處營馬雖有一萬八千餘匹可供摘撥然營馬亦¶
　屬𦂳要著將上駟院之馬一千七百匹解送至西安¶
　交與巡撫武格分發喂養其摘撥四省營馬與採買¶
<pb:KR2c0012_WYG_020-21a>¶
　之馬著岳鍾琪查郎阿先酌定應交與何處収牧即¶
　速行文知㑹各省文到之日再行解送至所指之處¶
　交收再查郎阿奏請西寧糧米撥運肅州一條西寧¶
　地方實闗𦂳要存貯米粟不可輕動可令查郎阿知¶
　之將爾等所議馬匹糧運一摺查郎阿三摺俱錄寄¶
　大將軍岳鍾琪令其斟酌而行將此傳諭大將軍岳¶
　鍾琪總督查郎阿知之¶
　　　壬戌¶
<pb:KR2c0012_WYG_020-21b>¶
命西北兩路軍營議築城駐兵¶
上諭大學士等曰準噶爾乗我不意傾其賊衆盗趕馬¶
　駝狡獪凶惡罪無可赦但西路所存駝馬不無疲乏¶
　是從前所議直搗伊犁之計尚非萬全之道朕意欲¶
　於西路巴里坤北路之卡倫外各築一城以重兵駐¶
　劄時出逰兵以掩擊其衆擒擄其人畜賊兵必撤其¶
　㳺牧之所逺行藏退我當更進數百里擇地築城開¶
　墾屯種以資軍食駝馬牛羊無事牧放有事則盡收¶
<pb:KR2c0012_WYG_020-22a>¶
　入城賊衆既無所獲我軍一出可以襲取其輜重且¶
　賊必不敢踰我軍駐劄之城而東矣著岳鍾琪詳悉¶
　定議北路傅爾丹處亦詳細宻商之¶
　　　甲子¶
命停喀爾喀兵往卡倫¶
上諭大學士等曰自有軍務以来喀爾喀等甚為出力¶
　來嵗大兵進𠞰之時所有派在卡倫預備之二千名¶
　喀爾喀兵丁不必前往俾其得以照管牲收著派出¶
<pb:KR2c0012_WYG_020-22b>¶
　内扎薩克之兵二千名前往卡倫駐劄令科爾沁部¶
　王羅卜藏喇錫翁牛特貝子羅卜藏敖漢公羅&KR0114;藏¶
　總統管理此所派出之官兵照例加與恩賞¶
　　　防䕶阿濟必濟卡倫¶
　　　北路大將軍傅爾丹遵¶
㫖議奏曰臣等閲紀成斌所奏慮準噶爾賊人或分兵¶
　　　來犯阿濟必濟卡倫擾喀爾喀公通摩克及輝¶
　　　特公巴濟㳺牧臣行文副將軍巴賽等選精兵¶
<pb:KR2c0012_WYG_020-23a>¶
　　　二千令前鋒統領丁夀統之率副都統馬爾齊¶
　　　喇錫等以察哈爾喀爾喀兵現駐庫&KR0114;克爾者¶
　　　一千三百人往伊克斯淖爾附近駐劄防䕶阿¶
　　　濟必濟卡倫等處並令王格勒克雅木丕勒公¶
　　　通摩克達什達爾扎等率兵一千協丁夀駐劄¶
　　　令副都統阿三公達福率兵二千駐庫卜克爾¶
　　　以為應援奏入報¶
聞¶
<pb:KR2c0012_WYG_020-23b>¶
　¶
　¶
　¶
　¶
　¶
　¶
　¶
平定準噶爾方略前編卷二十¶
