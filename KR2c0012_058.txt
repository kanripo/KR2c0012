# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.993271
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷四
<pb:KR2c0012_WYG_058-1a>¶
欽定四庫全書¶
平定準噶爾方略正編卷四¶
　　　乾隆十九年秋九月辛巳¶
　　　定邊左副將軍班第等奏報派兵收服烏梁海¶
　　　日期¶
　　　先是將軍策楞等奏言臣等商同阿睦爾撒納¶
　　　擬派喀爾喀兵五千五百名阿睦爾撒納訥黙¶
　　　庫及䇿凌等兵各五百名共兵七千名於九月¶
<pb:KR2c0012_WYG_058-1b>¶
　　　二十日内齊集烏里雅蘇台十月内到科卜多¶
　　　探取信息辦理烏梁海若遇阿睦爾撒納之兄¶
　　　及伊屬人等即迎接前來若烏梁海逺遁請在¶
　　　哈道里海喇圖等處等候相機辦理奏入得¶
　㫖䇿楞等前後所奏總不相符前稱七月内發兵辦¶
　　理烏梁海回時恐為雪所阻推諉悞事今又奏稱¶
　　於九月二十日齊集前往何以與前互相矛盾且¶
　　辦理烏梁海是何大事何必用兵至七千名之多¶
<pb:KR2c0012_WYG_058-2a>¶
　　種種錯悞殊堪髪指此時若已遲悞不如竟俟至¶
　　明年大兵進𠞰時辦理著傳諭班第等熟籌妥辦¶
　　　嗣經班第等奏稱㕘贊大臣薩喇爾等業已率¶
　　　領所派兵丁出卡前往計此時正與賊游牧臨¶
　　　近之時若再往諭令其撒回恐賊衆知覺轉來¶
　　　堵截殊多未便現在薩喇爾等於八月二十四¶
　　　日領兵前進臣等亦於二十五日自烏里雅蘇¶
　　　台起程前往卓克索接應奏入報¶
<pb:KR2c0012_WYG_058-2b>¶
　聞¶
　　　癸未¶
　　　定邊左副將軍班第等疏奏牧放馬匹事宜¶
　　　班第等奏言明嵗進兵所需駝馬牛羊等項現¶
　　　在陸續送到時際冬春湏擇水草好處善為牧¶
　　　放以備臨時應用現奉¶
　特㫖派出舒赫徳經理臣等復公同商議仍令額林¶
　　　沁多爾濟率同貝勒旺親扎卜等各帯本部落¶
<pb:KR2c0012_WYG_058-3a>¶
　　　官兵前往翁金達什和碩地方查收送到馬匹¶
　　　牲畜䕶送緩行其牧放地方查扎卜堪空圭等¶
　　　處冬令温暖水草充足應令在該處牧放以收¶
　　　實用奏入報¶
　聞¶
　　　丙申¶
　　　侍郎玉保等奏報帯領新降台吉阿睦爾撒納¶
　　　等自軍營起程前赴熱河入¶
<pb:KR2c0012_WYG_058-3b>¶
　覲¶
　　　丁酉¶
　　　定邊左副將軍班第等奏報辦理烏梁海情形¶
　　　班第等奏言九月初二日有準噶爾烏梁海赤¶
　　　倫屬下烏拉克榜博羅索克孔鄂洪胡四人到¶
　　　卡倫告稱我台吉達瓦齊令我宰桑察達克車¶
　　　根圖布慎雅爾都四人帯領一千餘户在索郭¶
　　　克察罕烏蘇索郭圖博羅布爾噶蘇等處居住¶
<pb:KR2c0012_WYG_058-4a>¶
　　　宰桑赤倫帯領二百餘户在吹地方居住今宰¶
　　　桑遣我等前來懇求仍令我等往舊游牧沙畢¶
　　　勒沙扎海淖爾沙扎海地方居住等語查現在¶
　　　㕘贊大臣薩喇爾努三帯兵來卡倫時應將此¶
　　　烏梁海嚴加看守不致洩漏消息並將烏拉克¶
　　　榜等送交薩喇爾等以備詢問薩喇爾努三即¶
　　　㑹同貝勒青滚雜卜班珠爾等商議帯兵連夜¶
　　　前往經行博托和尼溝地方至初八日分為兩¶
<pb:KR2c0012_WYG_058-4b>¶
　　　路薩喇爾同貝子車木楚克扎布公䇿布登扎¶
　　　布厄魯特台吉扎木叅齊木庫爾徳濟特帯領¶
　　　兵一千八百名在察罕烏蘇地方往擊四宰桑¶
　　　游牧努三同貝勒青滚雜卜台吉班珠爾普爾¶
　　　普帯領兵一千名在吹阿勒和碩地方往擊宰¶
　　　桑赤倫游牧查此烏梁海等性最狡詐今春驅¶
　　　逐伊等誆言投順實未歸誠又同瑪木特擄掠¶
　　　阿睦爾撒納之妻子並堵截投順¶
<pb:KR2c0012_WYG_058-5a>¶
　天朝人衆之路尚思仍居舊日游牧情殊可惡理應¶
　　　大加懲創以示軍威臣當即諭令薩喇爾努三¶
　　　疾速進兵奮擊掠其游牧如遇阿睦爾撒納家¶
　　　口即行奪回伊等果畏威投順再行相機酌辦¶
　　　奏入報¶
　聞¶
　　　己亥¶
　命派健鋭營兵丁一千往西路調遣¶
<pb:KR2c0012_WYG_058-5b>¶
　上諭軍機大臣曰前將新降厄魯特兵一千名派往¶
　　西路已降㫖令於原派緑旗兵一萬名内裁減三¶
　　千此外著添派健鋭營滿洲兵一千名命往西路¶
　　再將緑旗兵裁減一千其所派官弁毋庸裁減照¶
　　舊遣往以備調遣¶
　　　冬十月丙午¶
　　　定邊左副將軍班第等奏報𠞰捕準噶爾烏梁¶
　　　海情形¶
<pb:KR2c0012_WYG_058-6a>¶
　　　班第等奏言九月初九日㕘贊公䇿布登扎布¶
　　　等自科卜多河見有烏梁海踪跡即分兵前進¶
　　　擒宰桑車根等屬人三十餘口即率兵追捕獲¶
　　　宰桑車根及其二子厄魯特台吉齊木庫爾徳¶
　　　濟特宰桑烏勒木濟伯勒克和特等又擒獲二¶
　　　十餘人續據㕘贊大臣烏爾登亦於九月初九¶
　　　日帯兵於索郭克地方接應㕘贊大臣薩喇爾¶
　　　薩喇爾先已得勝計擒男婦老少四五十人獲¶
<pb:KR2c0012_WYG_058-6b>¶
　　　馬匹牛羊甚夥又據㕘贊大臣努三青滚雜卜¶
　　　班珠爾普爾普等帯兵於初八日至喀喇莽鼐¶
　　　地方分兵前進於初九日至赤倫所居吹地方¶
　　　奮力往捕宰桑赤倫及其所屬四得木齊家口¶
　　　俱行擒獲又將雅爾都所屬一得秦家口擒獲¶
　　　詢問瑪木特踪跡據稱八月間往額爾齊斯等¶
　　　語現今所得烏梁海户口約計一千數百口四¶
　　　項牲畜共有數萬臣等伏思此次官兵直抵烏¶
<pb:KR2c0012_WYG_058-7a>¶
　　　梁海巢穴將賊人頭目户口牲畜擒獲無算仰¶
　　　賴¶
　天威奏功迅速臣等即行文薩喇爾努三等令將科¶
　　　卜多河源巴斯庫斯等處居住之烏梁海乗勝¶
　　　𠞰捕仍探聽瑪木特巴朗等信息即行擒拏外¶
　　　將現獲之烏梁海等解送内地其恭順投降者¶
　　　留其妻子給與度日牲畜居住搶獲子女牲畜¶
　　　俱行送入卡倫其阿睦爾撒納屬下被擄子女¶
<pb:KR2c0012_WYG_058-7b>¶
　　　今奪回者即行給與奏入報¶
　聞¶
　　　庚申¶
　命喀爾喀副將軍額林沁多爾濟為西路㕘贊大臣¶
　　　暫回游牧馳驛來京靣領¶
　指授前往辦事¶
　　　癸酉¶
　　　定邊左副將軍班第等奏報擒獲準噶爾宰桑¶
<pb:KR2c0012_WYG_058-8a>¶
　　　瑪木時等¶
　　　班第等奏言據㕘贊大臣薩喇爾等報稱十月¶
　　　十二日遣人哨探得兩瑪木特在布拉罕察罕¶
　　　托輝之下游諾海克卜特爾地方居住並知庫¶
　　　克新瑪木特家産牲畜俱被通瑪木特掠去應¶
　　　先擒通瑪木特再將庫克新瑪木特從前釋放¶
　　　背¶
　恩之處一一聲罪曉諭俾知畏服薩喇爾同班珠爾¶
<pb:KR2c0012_WYG_058-8b>¶
　　　等率領官兵繞出烏蘭山之後奮勇直入即將¶
　　　通瑪木特擒獲并查拏得伊屬下人約計百名¶
　　　即尋獲庫克新瑪木特令伊屬下得木齊等招¶
　　　撫所部人衆俱各收服㕘贊大臣努三等帯領¶
　　　官兵前至額里音淖爾喀喇烏蘇地方共擒獲¶
　　　扎哈沁包沁噶勒雜特兵一百五十餘人領兵¶
　　　居住為首之達什敦多卜亦被擒獲薩喇爾等¶
　　　遵照¶
<pb:KR2c0012_WYG_058-9a>¶
　諭㫖厯數庫克新瑪木特之罪據伊告稱從前原欲¶
　　　投順¶
　天朝已遣人告知卡倫侍衛後因節次有事為達瓦¶
　　　齊差遣未得其便且我子又在達瓦齊處是以¶
　　　未果今正欲將通瑪木特游牧搶奪由竒蘭遷¶
　　　至布拉罕進内投誠反被通瑪木特設計將我¶
　　　擒拏如果無投降之意如何往搶通瑪木特急¶
　　　遷至布拉罕今我等不便在此居住懇請移入¶
<pb:KR2c0012_WYG_058-9b>¶
　　　卡倫等語遂將兩瑪木特派員解送軍營將伊¶
　　　等户口及牲畜等項俱移至庫卜克爾克勒地¶
　　　方安置臣等伏思此次收獲烏梁海之後即欲¶
　　　前進擒拏兩瑪木特縁附近庫列圖嶺雪大難¶
　　　行惟索勒畢嶺一帯路徑尚無大雪可以行走¶
　　　惟恐瑪木特等聞知烏梁海信息逃避逺遁正¶
　　　在商量行止適聞瑪木特移往索勒畢嶺之附¶
　　　近布拉罕察罕托輝地方之信即行進兵而我¶
<pb:KR2c0012_WYG_058-10a>¶
　　　兵未進之先庫克新瑪木特已被通瑪木特擒¶
　　　拏其所屬扎哈沁人等俱已離心毫無準備我¶
　　　兵前進如履無人之地將兩瑪木特並行擒獲¶
　　　此皆仰賴¶
　聖主威福故能尅期集事而準噶爾之背逆相仍不¶
　　　煩兵力明嵗大兵莅止成功早可預卜奏入¶
　上諭大學士曰班第自到軍營以來辦理諸事俱合¶
　　機宜奮勇果斷是以先經進兵擒獲阿爾台以内¶
<pb:KR2c0012_WYG_058-10b>¶
　　居住之準噶爾烏梁海宰桑三人收户口千餘今¶
　　復遣兵由彼越索勒畢嶺進至布拉罕之察罕托¶
　　輝額貝和碩地方將準噶爾宰桑庫克新瑪木特通¶
　　瑪木特悉行擒獲收厄魯特兵一百五十餘名我¶
　　兵並未傷損一人此皆班第實心奮勉調遣合宜¶
　　所致深屬可嘉班第著賞給世襲子爵補授正黄¶
　　旗領侍衛内大臣仍賞銀一千兩薩喇爾感戴朕¶
　　恩遇事奮勇効力此次皆由伊首先進取克成此¶
<pb:KR2c0012_WYG_058-11a>¶
　　功尤當加以殊恩薩喇爾亦著賞給世襲子爵補¶
　　授正白旗領侍衛内大臣又¶
　諭曰此次辦理烏梁海及擒拏瑪木特諸事因䇿楞¶
　　舒赫徳有心畏縮阻繞軍務是以將伊等革職伊¶
　　子俱交刑部監禁無知之徒尚有以幼兒為可憫¶
　　者今班第到軍營以來遵朕諭㫖相度機宜奮勉¶
　　進兵收獲烏梁海二千餘户詢知兩瑪木特居址¶
　　奮勇衝寒而進不致一名漏綱俱被擒獲則二人¶
<pb:KR2c0012_WYG_058-11b>¶
　　從前畏縮無能種種悖謬之處愈覺可恨伊二人¶
　　之罪俟班第審明具奏時再行定奪外䇿楞之子¶
　　特英額著發往莊浪時勝額發往江寧特清額發¶
　　往杭州特成額發往西安特松額發往青州舒赫¶
　　徳之子舒寧發往涼州舒安發往成都披甲効力¶
　　贖罪¶
　　　甲戌¶
　宣諭中外用兵事宜¶
<pb:KR2c0012_WYG_058-12a>¶
　上諭大學士曰準噶爾本元朝臣僕竄處西北恃其¶
　　荒逺憑陵番部我¶
皇祖聖祖仁皇帝三次¶
　親征肅清沙漠¶
皇考世宗憲皇帝時䇿妄阿喇布坦父子濟惡仍肆跳¶
　　梁是用¶
命將出師聲罪致討及朕嗣統當¶
皇考降㫖撤兵之後而噶爾丹䇿零遵守定界遣使請¶
<pb:KR2c0012_WYG_058-12b>¶
　　安求通貿易朕特加恩俯准以示懷柔迨噶爾丹¶
　　䇿零物故其子䇿妄多爾濟那木扎爾為孽兄喇¶
　　嘛達爾扎所殺而喇嘛達爾扎復為達瓦齊所弑¶
　　在喇嘛達爾扎雖承緒不正尚屬噶爾丹䇿零之¶
　　子至達瓦齊則簒竊亂臣耳乃今年夏間遣使來¶
　　京仍請赴藏熬茶靦然以噶爾丹䇿零自處試思¶
　　堂堂大清中外一統而夷部亂臣妄思視同與國¶
　　此其逆天悖理為何如耶上年都爾伯特台吉䇿¶
<pb:KR2c0012_WYG_058-13a>¶
　　凌䇿凌烏巴什等率衆來降今秋輝特台吉阿睦¶
　　爾撒納等又舉部内附斯均窮蹙來歸之人朕為¶
　　天下共主兼覆並載既無拒而不納之理而喀爾¶
　　喀内地俾此輩數萬衆仰食聚處將來滋生蕃庶¶
　　亦豈久安善䇿朕於達瓦齊初無興師問罪之意¶
　　而事㑹所至揆之理勢實有不得不從長經理者¶
　　昔¶
皇考初議撤兵籌畫尚在未定予䝉¶
<pb:KR2c0012_WYG_058-13b>¶
召同果毅親王等及軍機大臣¶
咨度再三並諭以此時不罷兵則成功尚未可期此時¶
　　若速罷又恐後人以為隳已勞之功彼時予議以¶
　　當罷為請¶
聖意乃定二十年來邊圉晏然甲兵不試固朕初心即¶
　　䇿凌等始至時朕尚無意及此奈達瓦齊衆叛親¶
　　離叩闗踵至此皆¶
上蒼黙佑有不期然而然者我滿洲舊俗尚義急公一¶
<pb:KR2c0012_WYG_058-14a>¶
　　聞用兵無論老壯咸以不得與為耻承平日久習¶
　　於晏安擐甲執兵衝鋒陷陣不免視為畏途然以¶
　　應行之事值可乗之時而牽於浮論坐失機宜朕¶
　　亦斷斷不肯出此也從前䇿楞舒赫徳辦理北路¶
　　軍務乖張怯懦種種不合皆由存畏難之見思以¶
　　退縮自全是以重治其罪今班第奉命前往奮勇¶
　　果斷旬月之間收獲鳥梁海數千户口牲畜甚多¶
　　又將準噶爾宰桑庫克新瑪木特通瑪木特悉行¶
<pb:KR2c0012_WYG_058-14b>¶
　　擒獲又得户口牲畜無算使䇿楞舒赫徳於七八¶
　　月間即能如此其成功豈不更為迅速亦必有不¶
　　僅止於此者班第薩喇爾已俱授為領侍衛内大¶
　　臣並各賞給世襲子爵以為大臣實心任事者勸¶
　　䇿楞舒赫徳應得之罪俟班第議奏到日另行降¶
　　㫖其在京諸子及嵗者俱發往各省駐防披甲當¶
　　差朕辦理政務信賞必罰一秉至公毫無成見亦¶
　　並不為悠悠之論所奪特將此番用兵始末及在¶
<pb:KR2c0012_WYG_058-15a>¶
　　事諸臣功罪宣示中外知之¶
　　　十一月丁丑¶
　命侍郎呉達善查看自京至哈宻臺站事務¶
　上諭大學士曰明年派往西路官兵經行臺站闗係¶
　　𦂳要已令各督撫派委司道大員於本省専司其¶
　　事但自京抵哈宻路經七十餘站必得大臣經理¶
　　届期著派侍郎呉達善往來查看以専責成¶
　　　己卯¶
<pb:KR2c0012_WYG_058-15b>¶
　命續來投誠之台吉阿卜逹什歸阿睦爾撒納部内¶
　　　居住¶
　上諭軍機大臣曰據班第等奏稱同兩瑪木特來歸¶
　　之克爾努特台吉阿卜達什原同伊弟巴圖爾帯¶
　　領户口前來因被哈薩克錫喇人等搶擄暫居扎¶
　　哈沁地方今因擒獲瑪木特前來歸誠等語阿卜¶
　　達什原與阿睦爾撒納等同來投順因馬力疲乏不¶
　　前中途又被刼掠今既輸誠欵附亦當加恩著傳¶
<pb:KR2c0012_WYG_058-16a>¶
　　諭班第酌賞阿卜達什縀疋並照扎薩克台吉職¶
　　銜辦給行糧牲畜歸於阿睦爾撒納部内一并居¶
　　住¶
　　　癸未¶
　命寛免䇿楞舒赫徳等治罪仍留軍營効力¶
　上諭軍機大臣曰䇿楞舒赫徳俱係身受重恩之人¶
　　乃自到軍營以來畏懦退縮辦事乖謬朕原降諭¶
　　㫖令班第取具伊二人供詞奏到日再行治罪今¶
<pb:KR2c0012_WYG_058-16b>¶
　　覽班第奏摺伊二人自認重罪俯首無辭若論軍¶
　　法當即在軍營正法示衆但朕念其平日差遣奮¶
　　勉在内廷行走有年著格外施恩免其正法仍留¶
　　軍前効力贖罪至於明嵗大兵進征之時䇿楞舒¶
　　赫徳俱不必同往所有糧餉事務著派永貴温福¶
　　隨同辦理¶
　　　丁亥¶
　　　新降輝特台吉阿睦爾撒納等入¶
<pb:KR2c0012_WYG_058-17a>¶
　覲於熱河¶
　　避暑山莊¶
　賜宴賞賚有差¶
　　　戊子¶
　命加輝特台吉阿睦爾撒納等封號¶
　上諭大學士曰輝特台吉阿睦爾撒納都爾伯特台¶
　　吉訥黙庫和碩特台吉班珠爾等皆準噶爾渠帥¶
　　嚮慕徳化率領二萬餘衆傾心來歸甚屬可嘉應¶
<pb:KR2c0012_WYG_058-17b>¶
　　施恩賞給封號以示懐柔至意阿睦爾撒納封為¶
　　親王訥黙庫班珠爾封為郡王都爾伯特台吉剛¶
　　多爾濟巴圖博羅特輝特台吉扎木叅齊木庫爾¶
　　封為貝勒都爾伯特台吉布圖克森額爾徳尼羅¶
　　壘雲丹輝特台吉徳濟特普爾普克什克封為貝¶
　　子輝特台吉根敦扎卜固木扎卜都爾伯特台吉¶
　　布顔特古斯孟克博羅特和碩特台吉納噶查封¶
　　為公都爾伯特台吉烏巴什伯勒克輝特台吉伊¶
<pb:KR2c0012_WYG_058-18a>¶
　　什克什克特封為頭等台吉均授為扎薩克管轄¶
　　所部人户其如何編次旗分佐領補授官職之處¶
　　著該部照例辦理阿睦爾撒納等受朕恩育務將¶
　　各該屬人等慎加約束教養勉供厥職安分謀生¶
　　爾等果能仰副朕心遵循訓㫖則永沐朕恩於無¶
　　既矣慎之毋怠¶
　　　己丑¶
　命陜甘兩省出征官兵預行支給亷餉¶
<pb:KR2c0012_WYG_058-18b>¶
　上諭大學士曰劉統勲奏請將陜甘兩省出征滿漢¶
　　官兵明年秋季應得養亷月餉移於夏季起程之¶
　　前支領著照所請准其預行支給以裕戎行¶
　　　新降厄魯特台吉阿卜達什請在軍前効力¶
　許之¶
　　　辛卯¶
　命安插隨同巴朗潛逃之沙拜等¶
　上諭軍機大臣曰據班第奏收服扎哈沁人内查出¶
<pb:KR2c0012_WYG_058-19a>¶
　　隨同巴郎潛逃之沙拜等二十五名已咨送納穆¶
　　扎爾令同䇿凌等查明辦理沙拜等既已投誠又¶
　　同巴郎潛逃情殊可惡亦不必查問即著押解來¶
　　京發往廣東福建炎熱地方安插¶
　　　壬辰¶
　命侍衛圖倫楚帯同新降宰桑察達克領兵追捕逃¶
　　　人巴朗¶
　上諭軍機大臣曰逃人巴朗所在地方詢問新降宰¶
<pb:KR2c0012_WYG_058-19b>¶
　　桑察達克據稱離我前者進兵之地甚近若未避¶
　　去給兵五百情愿前往擒拏巴郎於進兵時未必¶
　　不逺避今我兵已回必仍回至原地著派侍衛圖¶
　　倫楚帯回察達克馳驛前徃由軍營揀派兵丁急¶
　　速前進務期擒獲巴朗以彰國法著傳諭班第等¶
　　就近選派精兵五百名多給馬匹駝隻再派瑪木¶
　　特屬下兵二百名預為整備俟圖倫楚察達克到¶
　　日即行帯領起程¶
<pb:KR2c0012_WYG_058-20a>¶
　命收服扎哈沁人等不必遷移内地居住¶
　上諭軍機大臣曰班第等奏請將收服之扎哈沁人¶
　　等遷至内地扎卜堪庫克嶺等處居住此事斷不¶
　　可行伊等如此辦理者特慮扎哈沁人内有存二¶
　　心之人潛行逃竄又慮噶勒雜特哈薩克錫喇兵¶
　　來搶奪之故此皆未審事之機宜所慮殊屬過當¶
　　我兵未收服烏梁海扎哈沁之前或恐新降人等¶
　　逃往送信理宜防範今䇿凌阿睦爾撒納俱已來¶
<pb:KR2c0012_WYG_058-20b>¶
　　降又將烏梁海扎哈沁人等收服準夷全部早有¶
　　見聞不但一二不足信之人逃往原不足惜即使¶
　　洩漏信息彼知我收其屬部明年兩路進兵大加¶
　　征𠞰不過愈加驚怯耳更有何慮若恐其遣兵搶¶
　　奪即達瓦齊發兵前來若人數不多我兵以逸待¶
　　勞儘堪𠞰滅即能以大力搶回扎哈沁不過如我¶
　　未收扎哈沁而已於我未為傷損而轉可以試看¶
　　達瓦齊之力量明年易於進兵今方欲辦理準夷¶
<pb:KR2c0012_WYG_058-21a>¶
　　若將投誠之人均如此遷居内地明年進大兵時¶
　　收服各部又將何以辦理乎著班第等將扎哈沁¶
　　人等仍令居住齋拉罕地方斷不必移至内地¶
　　　庚子¶
　訓飭劉統勲鄂昌等¶
　上諭軍機大臣曰劉統勲等奏酌帯賞需一摺内稱¶
　　準噶爾頭目如果有交納軍器實心向化者應酌¶
　　予賞賚等語所奏非是準夷投誠人衆所帯軍器¶
<pb:KR2c0012_WYG_058-21b>¶
　　若令其一一交納則是激以使反拒之使不來既¶
　　阻其向化之心復啟其疑貳之漸焉有如此辦理¶
　　之法若果應行奬賞則當其率衆歸誠朕自格外¶
　　加恩如近日北路之阿睦爾撒納等來降何嘗不¶
　　厚加寵錫如以其投降交納軍器即行議賞則是¶
　　以幣賄誘之來降幾似利其所有而為之矣此從¶
　　前岳鍾琪等辦理錯繆豈可復踵前弊劉統勲原¶
　　係漢人軍務非所諳練鄂昌外任年久乃亦漸染¶
<pb:KR2c0012_WYG_058-22a>¶
　　緑營惡習為此陳奏甚屬不合著飭行¶
　　　十二月丁未¶
　命釋放擒獲噶勒雜特包沁人等¶
　　　定邊左副將軍班第奏言㕘贊大臣薩喇爾隊¶
　　　内擒獲準噶爾噶勒雜特包沁人等一百五十¶
　　　餘人臣等遵¶
　㫖賞給口糧牲畜令㕘贊大臣努三曉諭釋放噶勒¶
　　　雜特包沁人等叩謝¶
<pb:KR2c0012_WYG_058-22b>¶
　天恩告稱我等原係被擄之人今䝉¶
　大皇帝格外隆恩放歸回時遍告衆人情願同來歸¶
　　　順隨派人加意照看放出卡倫奏入報¶
　聞¶
　　　戊申¶
　頒發將軍班第等印信¶
　上諭大學士曰班第著給與定北將軍印信其現有¶
　　定邊左副將軍印信著給與阿睦爾撒納永常著¶
<pb:KR2c0012_WYG_058-23a>¶
　　給與定西將軍印信其新鑄定邊右副將軍印信¶
　　著給與薩喇爾¶
　　　癸丑¶
　　　定北將軍班第等奏報安插烏梁海及扎哈沁¶
　　　人等事宜¶
　　　班第等奏言臣等派扎薩克一等台吉三都卜¶
　　　多爾濟等照看新收烏梁海遷移居住共計新¶
　　　收烏梁海四百四十五户一千六百七十八口¶
<pb:KR2c0012_WYG_058-23b>¶
　　　據三都卜多爾濟文稱於十一月初一日行至¶
　　　特斯鄂衣渾等處游牧交於和托輝特貝勒青¶
　　　滚雜卜旗内照看居住之台吉班扎喇克察等¶
　　　用心照看令住於特斯鄂衣渾等處其新收扎¶
　　　哈沁人等共六百二十二户二千三百五口亦¶
　　　㕘贊大臣努三照看安插奏入報¶
　聞¶
　　　甲寅¶
<pb:KR2c0012_WYG_058-24a>¶
　命議敘收服烏梁海等軍營効力人員¶
　　　先是奉¶
　㫖此次收服烏梁海等効力行走之王公台吉大臣¶
　　官員兵丁等著將軍班第查明請㫖議敘其派出¶
　　之察哈爾喀爾喀和托輝特兵丁亦著班第等酌¶
　　量賞賜尋班第等議奏得¶
　㫖著賞給班珠爾銀一千兩扎木㕘齊木庫爾各五¶
　　百兩徳濟特普爾普各三百兩其餘小台吉等各¶
<pb:KR2c0012_WYG_058-24b>¶
　　賞給一百兩其厄魯特宰桑察哈爾總管喀爾喀¶
　　和托輝特台吉等俱分别賞給縀疋銀兩有差復¶
　　　奉¶
　㫖加青滚雜卜郡王品級車木楚克扎布貝勒品級¶
　　䇿布登扎布貝子品級阿敏道副都統品級烏爾¶
　　登努三喀爾喀公恭格敦丹等俱從優議敘¶
　　　丙辰¶
　　　喀爾喀郡王桑寨多爾濟請在軍前効力¶
<pb:KR2c0012_WYG_058-25a>¶
　許之¶
　　　丁巳¶
　　　定北將軍班第赴京¶
　陛見¶
　命額駙色布騰巴爾珠爾前赴軍營㑹同阿睦爾撒¶
　　　納辦理事務¶
　　　甲子¶
　命劉統勲等籌辦馬匹軍糧事宜¶
<pb:KR2c0012_WYG_058-25b>¶
　上諭軍機大臣曰現議明嵗大兵進𠞰之前於二月¶
　　下旬先遣精鋭五六千人輕騎前往略地第思兵¶
　　行馬匹最闗𦂳要現在採買餵養及各營馬匹内¶
　　臕分壯健足供馳騁者共有若干可否得二萬之¶
　　數再駝隻臕壯者可得若干著傳諭劉統勲令其¶
　　宻速查明即行馳奏至軍糧一項前令該督暫貯¶
　　安西一帯以進𠞰之期尚逺而哈密防兵恐不足¶
　　恃也今既尅期進𠞰亦著陸續速行運赴軍營以¶
<pb:KR2c0012_WYG_058-26a>¶
　　備支給裹帯之用並¶
　命總督鄂容安馳赴西路協同劉統勲等公同辦理¶
　　　乙丑¶
　命減派西路領兵緑營官員¶
　上諭軍機大臣曰西路領兵大員前經派出豆斌等¶
　　四人今緑營兵已經裁減統領無需多員總兵李¶
　　中楷著停其派往其副將以下各員應隨兵數減¶
　　撤者亦著一併減撤¶
<pb:KR2c0012_WYG_058-26b>¶
　　　定議出征滿洲䝉古各項兵丁畫一辦給口糧¶
　　　事宜¶
　　　定北將軍班第等遵¶
　㫖將出征滿洲䝉古各項兵丁應給口糧酌議畫一辦¶
　　　理具奏得¶
　㫖軍機大臣議奏尋議班第等查核從前廪給之數¶
　　　較今給與察哈爾之項大略相仿惟喀爾喀和¶
　　　托輝特之兵因去游牧近比從前較少今應俟¶
<pb:KR2c0012_WYG_058-27a>¶
　　　明年各路調兵前來無論滿洲䝉古索倫巴爾¶
　　　虎喀爾喀厄魯特俱一例按照定例給與廪給¶
　　　令其携帯炒米炒麵牛羊乾肉並鹽菜銀兩其¶
　　　初到軍營守候之時亦照定例每兵一名每月¶
　　　支給二十日米一斗六升六合羊一隻鹽菜銀¶
　　　一兩五錢至明年進兵時止議給兩月乾糧少¶
　　　覺不足現在於二月内先遣哨探兵前往應令¶
　　　其帯四月乾糧以資口食其現在軍營之察哈¶
<pb:KR2c0012_WYG_058-27b>¶
　　　爾兵每月應給羊三隻查軍營米石甚裕應裁¶
　　　去二隻每月給二十日米羊一隻喀爾喀兵仍¶
　　　支給羊價銀二兩一錢其聲援之喀爾喀兵丁¶
　　　既不進𠞰仍給羊價銀七錢俱應如班第所奏¶
　　　行並行文西路將軍等亦照此畫一辦理奏入¶
　上從之¶
　　　庚午¶
　命寛免出征察哈爾兵丁應賠馬匹¶
<pb:KR2c0012_WYG_058-28a>¶
　上諭軍機大臣曰察哈爾出征兵丁倒斃馬匹甚多¶
　　理應查明著落賠補今據薩喇爾奏稱察哈爾此¶
　　次辦理烏梁海擒拏瑪木特等事往來行走奮勉¶
　　効力著有勞績若喀爾喀去伊游牧甚近行走尚¶
　　易且擄掠生畜内不無暗行偷竊以抵倒斃之項¶
　　其察哈爾離伊游牧甚逺擄掠牲畜不敢絲毫隠¶
　　匿且倒斃俱屬實情著將察哈爾應行賠補馬匹¶
　　施恩寛免後不得援以為例¶
<pb:KR2c0012_WYG_058-28b>¶
　　　辛未¶
　　　定議各路官兵起程日期¶
　　　軍機大臣奏言臣等原議派往西路之京城滿¶
　　　洲兵定於明年正月十五日以前起程其索倫¶
　　　巴爾虎哲里木等兵俱隨後接續起程發往北¶
　　　路之京城滿洲兵定於明年二月初起程其黒¶
　　　龍江兵亦隨後接續起程兹據管理順天府府¶
　　　尹劉綸等文稱索倫巴爾虎兵於明年正月初¶
<pb:KR2c0012_WYG_058-29a>¶
　　　間即到京城且現議先遣哨探兵前往臣等酌¶
　　　議索倫巴爾虎頭隊兵五百名即於正月初三¶
　　　日起程每間二日起行一隊其派往西路之京¶
　　　城滿洲兵及哲里木兵共二千分作四隊俱接¶
　　　索倫巴爾虎兵之後起程前徃派往北路之京¶
　　　城滿洲兵一千名黒龍江兵二千名分作六隊¶
　　　自二月初三日起至十八日止亦間兩日一隊¶
　　　陸續起程其在張家口預備分給北路官兵馬¶
<pb:KR2c0012_WYG_058-29b>¶
　　　駝事務現止達松阿一人不敷辦理請再派大¶
　　　臣一員前往奏入得¶
　㫖張家口備辦馬駝事務著派副都統鄂實前往餘¶
　　依議速行¶
　　　癸酉¶
　　　定北將軍班第疏奏大兵進𠞰事宜¶
　　　班第奏言本月十五日臣自烏里雅蘇台軍營¶
　　　起程行至推河見阿睦爾撒納將軍營應辦事¶
<pb:KR2c0012_WYG_058-30a>¶
　　　宜悉行曉示并將明年二月間往額爾齊斯等¶
　　　處種地兵丁事宜與之商酌據阿睦爾撒納云¶
　　　明春往額爾齊斯種地應先遣兵一萬占據地¶
　　　方種地牧馬探聽信息觀其形勢如易於進取¶
　　　即進和博克等處居住分種地人一半帯往彼¶
　　　處種地續遣兵二萬在後跟隨乗勢即可前進¶
　　　當準噶爾馬畜疲乏之際不能抗拒易於成功¶
　　　倘俟夏秋進兵彼處馬畜壯健牛乳充足成功¶
<pb:KR2c0012_WYG_058-30b>¶
　　　稍難臣告以現在派出征𠞰之兵已到軍營及¶
　　　附近調取可以如期而至者僅六千有餘其索¶
　　　倫察哈爾等兵俱定於四月内方到馬匹乾糧¶
　　　等項亦不能一時備辦量準噶爾伎倆已窮衆¶
　　　心已叛即率兵數千號稱數萬亦無不可且如¶
　　　近日擒拏瑪木特時不過二三千人彼即驚惶¶
　　　無措可見明年進兵自屬易於成功據阿睦爾¶
　　　撒納云各路所調之兵一時既不能齊集但先¶
<pb:KR2c0012_WYG_058-31a>¶
　　　領兵一萬帯往種地察看情形如易於進取則¶
　　　乗機而行否則駐額爾齊斯地方牧馬以俟後¶
　　　隊然畢竟後隊之兵可以接續乗機進取更為¶
　　　妥協再額爾齊斯等處地方原係都爾伯特巴¶
　　　玊特等耕種之地取用何處水泉伊等深知應¶
　　　令䇿凌䇿凌孟克屬下派宰桑一員種地人各¶
　　　五十名將兵丁一同帯往教以耕種臣等公同¶
　　　商議種地兵丁應先遣往一萬名其後隊續進¶
<pb:KR2c0012_WYG_058-31b>¶
　　　之兵二萬名亦即隨後整頓遣往方為有益現¶
　　　在察哈爾喀爾喀厄魯特兵六千餘名及喀爾¶
　　　喀聲援兵内調取一二千名再請於喀爾喀王¶
　　　公等自請帯往効力之兵酌量帯往既無庸官¶
　　　為辦理而一萬之數亦已具足奏入報¶
　聞¶
　¶
平定準噶爾方略正編卷四¶
