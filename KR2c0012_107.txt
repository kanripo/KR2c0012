# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:54.227534
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷五十三
<pb:KR2c0012_WYG_107-1a>¶
欽定四庫全書¶
平定準噶爾方略正編卷五十三¶
　　　乾隆二十三年夏四月丁巳¶
　命陞敘擒賊琿齊之効力岀衆官兵¶
　上諭軍機大臣曰據兆恵等奏稱擒賊琿齊並收其¶
　　游牧在事官兵俱為岀力此内有索倫披甲達木¶
　　畢勒圖已爾虎披甲多拉瑪索倫委驍騎校阿爾¶
　　吞已圖濟爾噶爾帶領之厄魯特䕶軍碩端勞績¶
<pb:KR2c0012_WYG_107-1b>¶
　　出衆已將備賞藍翎給令戴用等語官兵等効力¶
　　出衆勞績可嘉達木畢勒圖多拉瑪著委署驍騎¶
　　校阿爾吞著實授驍騎校碩端著授䕶軍校遇缺¶
　　即補¶
　　　定邊將軍兆惠等疏奏偵探賊衆情形¶
　　　兆恵等奏言臣等昨在濟爾哈朗捉生詢問知¶
　　　哈薩克錫喇等欲攻昻吉岱昻吉岱知覺與特¶
　　　古斯孟克逃出不知所向哈薩克錫喇前往闥¶
<pb:KR2c0012_WYG_107-2a>¶
　　　勒竒臣等即尋蹤追逐于三月初七日至衛和¶
　　　爾里克據哨探侍衞納蘭圖等在闥勒竒擒獲¶
　　　喇嘛卓特巴錫喇卜等據供昻吉岱等自沙喇¶
　　　擘勒遷移二月十六日渡伊犂河至濟爾哈朗¶
　　　十七日哈薩克錫喇鄂哲特等欲攻昻吉岱不¶
　　　果因前往闥勒竒三月初一日布庫察罕來㑹¶
　　　云于托里北之托和木圖探知大兵行走蹤跡¶
　　　我等宜將游牧移往伊犂河又有差徃偵探人¶
<pb:KR2c0012_WYG_107-2b>¶
　　　等歸告在賽里木淖爾東之察罕布木遇大兵¶
　　　前哨拒戰敗回布庫察罕哈薩克錫喇鄂哲特¶
　　　等同議若大兵追逐甚急堅壁以守若未能追¶
　　　及或從塔爾巴噶台入俄羅斯或渡伊犂入回¶
　　　部于初三日即前往伊犂又聞布庫察罕屬人¶
　　　等言伊等前來時舎楞聞大兵信息即過欽達¶
　　　蘭嶺往塔爾巴噶台又昻吉岱因往㑹舎楞過¶
　　　察罕布木為布庫察罕卡倫人等所殺特古斯¶
<pb:KR2c0012_WYG_107-3a>¶
　　　孟克與昻吉岱屬人齊黙特等同行至洪郭爾¶
　　　鄂博遇哈薩克哨探兵五十餘人將特古斯孟¶
　　　克擒去齊黙特得脫來投哈薩克錫喇現在台¶
　　　吉宰桑有鄂哲特瑪里格爾巴朗布圖庫特克¶
　　　勒徳克烏爾古勒濟勒達什塔爾巴等又聞吞¶
　　　圗布去年為伊屬人殺害等語又原任侍衛托¶
　　　倫泰等在烏里雅蘇台捉生詢問據供布庫察¶
　　　罕等往伊犂之次日見闥勒竒口有大兵一隊¶
<pb:KR2c0012_WYG_107-3b>¶
　　　追逐此地現有巴爾達穆特等三十户藏匿等¶
　　　語臣等派侍衛鄂實納蘭圗前往𠞰殺收其牲¶
　　　隻軍器查臣等原議分兵左右翼賊若渡伊犂¶
　　　逃走為右翼兵所扼若踰闥勒竒逃走為左翼¶
　　　兵所扼今賊人雖知覺遷移而䇿布登扎布等¶
　　　現已尾隨賊衆又哈薩克哨探人等既經前來¶
　　　或係踐上年之約且賊衆擕帶户口輜重㫁難¶
　　　兔脫臣等晝夜前追並行知和碩齊唐喀禄等¶
<pb:KR2c0012_WYG_107-4a>¶
　　　堵截以期盡𠞰奏入報¶
　聞¶
　　　定邊右副將軍䇿布登扎布等疏奏進𠞰賊衆¶
　　　情形¶
　　　䇿布登扎布奏言臣等分兵前往博羅塔拉進¶
　　　𠞰舎楞布庫察罕等一路晝伏夜行三月初一¶
　　　日至博羅塔拉捉生詢問知舎楞于二月十九¶
　　　日起程取道塔爾巴噶台欲往俄羅斯布庫察¶
<pb:KR2c0012_WYG_107-4b>¶
　　　罕在闥勒竒賽里木淖爾等處而厄魯特嚮導¶
　　　人等云賊衆或入鄂拓克薩爾亦未可定臣䇿¶
　　　布登扎布過甘楚罕直尋布庫察罕游牧臣富¶
　　　徳紆道一日前往鄂拓克薩爾堵截約于闥勒¶
　　　竒相㑹初二日臣䇿布登扎布至賽里木淖爾¶
　　　詢知昻吉岱為布庫察罕屬人所殺布庫察罕¶
　　　聞大兵至已過闥勒竒赴察罕烏蘇等處與哈¶
　　　薩克錫喇相㑹初四日追至和落霍澌河見賊¶
<pb:KR2c0012_WYG_107-5a>¶
　　　蹤跡即奪渡過河賊已遷移㳺牧山上餘衆不¶
　　　多即領官兵四百餘名前進忽伏賊千餘突出¶
　　　直前衝擊因令副都統職銜温布扎薩克達什¶
　　　居左公品級扎薩克三都卜多爾濟巴圖魯侍¶
　　　衛古爾格勒圖居右臣䇿布登扎布與郡王羅¶
　　　卜藏多爾濟及侍衛官員等居中奮力迎射格¶
　　　鬭良久賊始奔潰又賊衆二百餘名出我兵後¶
　　　復行擊敗計二次殺賊三百餘人縁我兵之馬¶
<pb:KR2c0012_WYG_107-5b>¶
　　　晝夜䟎行疲乏不能窮追暫集兵丁在和落霍¶
　　　澌歇息臣富徳捜查鄂拓克薩爾營壘准到知¶
　　　㑹即䟎回同議乗賊人喪膽之際酌派兵丁前¶
　　　往擒𠞰現䕶布庫察罕之從兄阿都齊解送兆¶
　　　恵軍營所得甲仗賞給奮勉兵丁查原議兆恵¶
　　　過博羅布爾噶蘇臣等過闥勒竒在伊犂㑹合¶
　　　今布庫察罕等聞風逃竄糾合哈薩克錫喇臣¶
　　　等惟有相機前進仍知㑹將軍兆恵以便協𠞰¶
<pb:KR2c0012_WYG_107-6a>¶
　　　奏入¶
　上諭軍機大臣曰䇿布登扎布富徳等探知布庫察¶
　　罕往合哈薩克錫喇之信分兵追捕奮力𠞰賊斬¶
　　獲頗多皆䇿布登扎布勇往所致甚屬可嘉著將¶
　　從前所賜伊父額駙䇿凌超勇之號即賞與䇿布¶
　　登扎布副都統職銜溫布著補授副都統公品級¶
　　扎薩克三都卜多爾濟若已賞翎即賞緞四疋若¶
　　未賞翎著賞翎仍賞緞二疋扎薩克達什授為公¶
<pb:KR2c0012_WYG_107-6b>¶
　　品級其餘効力之侍衛官員兵丁人等即酌量賞¶
　　翎及造冊送部議敘伊等既㑹兵一處仍候續報¶
　　㨗音以膺懋賞又據兆恵等奏稱哈薩克錫喇布¶
　　庫察罕等被䇿布登扎布窮追或逃入俄羅斯已¶
　　行知和碩齊唐喀祿等堵截所見甚是可傳諭和¶
　　碩齊等嚴行堵截并傳諭成衮扎布朕原擬自科¶
　　卜多派兵數百名前往䇿應恐未能䟎赴但亦不¶
　　妨預備成衮扎布仍酌量現有兵馬若干交阿桂¶
<pb:KR2c0012_WYG_107-7a>¶
　　等豫備䇿應此次𠞰賊兆恵䇿布登扎布等既協¶
　　力尾追而哈薩克之兵若又對面迎敵前後夾攻¶
　　賊可全獲至堵𠞰舍楞雖有和碩齊等若發兵一¶
　　隊尾追亦夾攻之道可傳諭兆恵即派兵數百名¶
　　仍令䇿布登扎布富徳帶領前往相機辦理¶
　命原任按察使納世通赴巴里坤辦理糧餉¶
　上諭軍機大臣曰按察使納世通丁憂回京奏懇差¶
　　遣著以原銜前往巴里坤與徳舒一同辦理糧餉¶
<pb:KR2c0012_WYG_107-7b>¶
　　　巴里坤辦事巡撫吳達善疏奏派遣軍營嚮導¶
　　　人員¶
　　　吳達善奏言准將軍雅爾哈善咨稱欽奉¶
　諭㫖從前駐劄安西旗人内有熟悉回部路徑情願¶
　　　効力者遣往軍營行走但安西距魯克察克路¶
　　　逺恐難䟎赴查從厄魯特脫出之旗人内有曾¶
　　　作軍營通事留于巴里坤者應行酌量派遣等¶
　　　語臣等查得前鋒雙全綽克圖䕶軍拜凌阿七¶
<pb:KR2c0012_WYG_107-8a>¶
　　　十五明徳烏爾徳福禄等七人頗熟回部路徑¶
　　　通曉回語情願隨軍營効力臣等照此次進兵¶
　　　之滿洲索倫兵丁例治裝于三月二十日令前¶
　　　往雅爾哈善軍營奏入報¶
　聞¶
　　　戊午¶
　諭定邊將軍兆恵𠞰賊後來京¶
　上諭軍機大臣曰前諭兆恵等將厄魯特等辦竣即¶
<pb:KR2c0012_WYG_107-8b>¶
　　往辦回部章奏列名兆恵居首其傳諭事件仍以¶
　　雅爾哈善首列亦可今思辦理回部既有雅爾哈¶
　　善額敏和卓且䇿布登扎布富徳等亦可協助兆¶
　　恵久在軍營如已將哈薩克錫喇布庫察罕等擒¶
　　獲惟餘舍楞著富徳前往追𠞰仍令䇿布登扎布¶
　　往辦回部兆恵即著來京朕既可詢悉軍前情事¶
　　而伊母年邁亦得以省侍或此時止舎楞一賊即¶
　　辦竣來京令富徳等前往回部亦可朕意因辦理¶
<pb:KR2c0012_WYG_107-9a>¶
　　回部無用多人兆恵既可乗便省母稍為休息如¶
　　有應辦事務再行前往又因一軍兩將恐有掣肘¶
　　之虞不若事權歸一以專責成可傳諭兆恵等知¶
　　之¶
　諭定邊左副將軍成衮扎布等辦理達什達瓦游牧¶
　　　事宜¶
　上諭軍機大臣曰昨成衮扎布等請遷移達什達瓦¶
　　游牧于通肯呼裕爾經軍機大臣議奏俟秋收後¶
<pb:KR2c0012_WYG_107-9b>¶
　　辦理朕即諭成衮扎布等將遷移游牧之事不必¶
　　先使聞知恐伊等因此懈于耕作今思達什達瓦¶
　　游牧移往通肯呼裕爾恐非伊等本意若到彼無¶
　　計謀生仍須接濟且或致脫逃又滋事端莫若移¶
　　往察哈爾或在巴里坤附近阿濟必濟等處游牧¶
　　俟巴里坤駐兵屯田等事議定即令常住亦可此¶
　　事仍待朕熟籌交議著傳諭成衮扎布此時惟勸¶
　　課伊等耕種其應移駐何地俟議定後臨時再行¶
<pb:KR2c0012_WYG_107-10a>¶
　　曉諭¶
　諭約束發遣種地犯人¶
　上諭軍機大臣曰部議于發遣重犯有改發巴里坤¶
　　等處種地者此等罪犯俱係素不安分之人故陸¶
　　續發往肅州分派各屯田處所令緑旗兵管束種¶
　　地如果守分出力自予矜全若仍不安本業妄行¶
　　生事或乗間脫逃即當嚴拏正法示衆其管束伊¶
　　等之緑旗兵丁不得以伊等從内地發遣稍存姑¶
<pb:KR2c0012_WYG_107-10b>¶
　　息果有悍惡滋事即行處死亦罪所應得著傳諭¶
　　黃廷桂將此等人犯扺肅時作何分遣及交與緑¶
　　旗兵丁嚴加約束之處㑹同巴里坤魯克察克大¶
　　臣等議奏¶
　　　己未¶
　諭大學士管陜甘總督黃廷桂來京酌議屯田事宜¶
　上諭軍機大臣曰昨命兆恵擒𠞰厄魯特賊衆後即¶
　　著來京原為商辦屯田事務看來厄魯特餘賊既¶
<pb:KR2c0012_WYG_107-11a>¶
　　除則回部亦易于平定惟明嵗駐兵屯田最關𦂳¶
　　要雖烏魯木齊等處現在耕種而伊犂尚屬荒閒¶
　　倘被布魯特等侵占又須經理朕意于伊犂等處¶
　　駐劄索倫兵及健銳營兵二三千名合之緑旗屯¶
　　田兵丁聲威自壯此事須黃廷桂同來商辦著將¶
　　兆恵等追賊奏摺録寄黃廷桂閱看黃廷桂亦不¶
　　必䟎行可詢問兆恵起程信息先期來京其屯田¶
　　事宜即留意區畫為要¶
<pb:KR2c0012_WYG_107-11b>¶
　　　奬賞藍翎豐泰解送厄魯特阿咱喇布圖巴拉¶
　　　至京¶
　授藍翎侍衛賞銀五十兩在雅爾哈善軍營行走¶
　　　庚午¶
　　　定邊將軍兆恵等疏奏賊衆逃竄情形¶
　　　兆恵等奏言查布庫察罕哈薩克錫喇等賊在¶
　　　和落霍澌之客伊地方㑹齊向伊犂下游逃竄¶
　　　䇿布登扎布領兵過闥勒竒嶺尾追臣等領兵¶
<pb:KR2c0012_WYG_107-12a>¶
　　　在博羅布爾噶蘇一帶䇿應後聞䇿布登扎布¶
　　　之兵在和落霍澌擊敗賊衆臣等即晝夜前追¶
　　　沿途遇有逸賊盡行殱戮三月初九日至車齊¶
　　　罕河准䇿布登扎布知㑹云兵至博羅呼濟爾¶
　　　數次捉生詢問或稱賊人投往哈薩克或稱投¶
　　　往俄羅斯或稱自庫庫托木逃去所供不一我¶
　　　兵自宜窮追務獲但現兵雖有四百而馬匹疲¶
　　　乏日有落後之人仍需揀選馬力有餘可多行¶
<pb:KR2c0012_WYG_107-12b>¶
　　　數日之兵三四百名前來接濟餘兵令在伊犂¶
　　　等處牧放馬匹將來進𠞰回部亦可得力等語¶
　　　臣兆恵巴禄同領隊大臣色布騰巴爾珠爾明¶
　　　瑞圖倫楚巴圗濟爾噶爾選兵三百餘名晝夜¶
　　　兼行接應䇿布登扎布之兵再賊人蹤跡四散¶
　　　恐于山僻藏匿現據侍衛老格等在車齊罕河¶
　　　等處𠞰賊百餘人收取人口二百餘及馬駝軍¶
　　　器等物仍派副都統由屯瑚爾起在後收齊陸¶
<pb:KR2c0012_WYG_107-13a>¶
　　　續到來之兵分往捜𠞰其疲乏馬匹于和落霍¶
　　　澌等處牧放以備進𠞰回部之用又臣將擒獲¶
　　　琿齊阿南達哈什哈等屬人五十名帶往軍前¶
　　　効力所有家口派索倫兵五十名同琿齊等家¶
　　　口俱送至吐魯番俟雅爾哈善將索倫兵留用¶
　　　另派緑旗兵送至巴里坤其布庫察罕之從兄¶
　　　阿都齊亦派索倫兵送至吐魯畨照前轉解到¶
　　　京奏入報¶
<pb:KR2c0012_WYG_107-13b>¶
　聞¶
　命暫停辦理効力軍營之厄魯特等家口¶
　上諭軍機大臣曰兆恵等奏稱揀選琿齊阿南達哈¶
　　什哈等屬下壯丁五十人現在隨軍効力等語可¶
　　傳諭巴里坤辦事大臣等于此等効力之厄魯特¶
　　等家口解到時送往肅州暫行安置看伊等在軍¶
　　前出力與否再為定奪此外所送人口俱照從前¶
　　辦理亦傳諭黃廷桂知之¶
<pb:KR2c0012_WYG_107-14a>¶
　諭靖逆將軍雅爾哈善等辦理回部事宜¶
　上諭軍機大臣曰昨諭兆恵等將舎楞哈薩克錫喇¶
　　布庫察罕等擒𠞰後即著䇿布登扎布富徳前往¶
　　回部兆恵來京另有商辦事件恐其一軍兩將或¶
　　致有掣肘也雅爾哈善既總統回部事務一切事¶
　　務當與額敏和卓悉心籌畫奮勉辦理看來辦理¶
　　回部較準噶爾為易伊等屬人内如有悔罪求生¶
　　將波羅泥都霍集占擒獻者即可竣事但附和逆¶
<pb:KR2c0012_WYG_107-14b>¶
　　酋為惡之人若不嚴加殱戮則回衆無所儆懼日¶
　　後又必滋事雅爾哈善宜詳詢額敏和卓將此等¶
　　附和稔惡之人務必全行擒獲不留餘孽庶地方¶
　　常得寧謐至蕩平回部後即當定其貢賦仍視準¶
　　噶爾所取之數毋得増減或因伊等變亂之後力¶
　　不如前酌量稍減尚可所有貢賦俱著齎至巴里¶
　　坤官為運送其各城頭目應令入覲者作何分年¶
　　來京亦定議具奏現在伊等軍行所至情形若何¶
<pb:KR2c0012_WYG_107-15a>¶
　　作速奏聞¶
　　　辛酉¶
　　　定邊左副將軍成衮扎布疏奏都爾伯特汗䇿¶
　　　凌身故¶
　　　成衮扎布奏言准駐劄科卜多辦事叅賛大臣¶
　　　阿桂咨稱三月十九日都爾伯特䕶衛通噶拉¶
　　　克稟稱我汗䇿凌于三月十三日出痘身故等¶
　　　語隨曉示親王䇿凌烏巴什貝子瑪什巴圖辦¶
<pb:KR2c0012_WYG_107-15b>¶
　　　理游牧本日又據長史騰格等稟稱我汗䇿凌¶
　　　臨危時囑云從前準噶爾變亂我歸誠¶
　聖主以來受¶
　恩深重今病勢難生爾等于我身殁後稟知將軍大¶
　　　臣我只一子索羅木衮布年十九嵗懇奏請¶
　聖主仁恩等語并呈送托忒字文一紙臣等曉示騰¶
　　　格等云爾汗生前受¶
　皇上深恩今身故後爾等哈屯幼台吉當約束所部¶
<pb:KR2c0012_WYG_107-16a>¶
　　　永承¶
　聖眷又都爾伯特扎薩克達什敦多卜亦于三月初¶
　　　三日身故臣等查明應襲之人再行具奏奏入¶
　上諭軍機大臣曰都爾伯特汗䇿凌當準噶爾擾亂¶
　　之初即能識時慕義率屬歸誠及準部蕩平始終¶
　　感激朕恩抒忱効力約束游牧人等甚屬安靜今¶
　　聞溘逝深為軫惻著加㤙賞銀一千兩緞八端治¶
　　辦喪事仍派乾清門侍衛官長保薩木坦前往奠¶
<pb:KR2c0012_WYG_107-16b>¶
　　醊其汗爵即令伊子索羅木衮布承襲伊子年已¶
　　十九應學習辦理事務著將䇿凌盟長之缺准其¶
　　實授䇿凌烏巴什等俱係現在盟長著賞䇿凌烏¶
　　巴什緞六端博斯和爾緞四端剛多爾濟巴圗博¶
　　羅特瑪什巴圖各緞三端可傳諭伊等與索羅木¶
　　衮布同心協力約束所部以副朕懐其扎薩克達¶
　　什敦多卜身故著于烏里雅蘇台侍衛内派出一¶
　　員前往奠醊¶
<pb:KR2c0012_WYG_107-17a>¶
　　　　臣等謹案都爾伯特為四衛喇特之一台吉¶
　　　　䇿凌值準部内亂一時渠酋咸徵其佽助乃¶
　　　　義明順逆知若輩攘奪無成計惟歸命¶
　天朝可以保全游牧率先欵附畢獻悃忱我¶
　皇上開誠撫納賚予便蕃自是諸部聞風延頸跂踵¶
　　　　洎乎¶
　恩命分封鈞崇爵號而阿逆忽心懐心測自外¶
　生成逐影吠聲之徒紛紜脅附䇿凌等卒未嘗少為¶
<pb:KR2c0012_WYG_107-17b>¶
　　　　搖動是以屢厪¶
　宸衷曲籌耕牧及其既殁而¶
　恩禮始終賞延後嗣較三部落之披猖反覆竟底滅¶
　　　　亡者不啻霄壤然後知栽培傾覆¶
天道與¶
　聖心相為黙契而福由已求孽亦自作惟視其人之¶
　　　　所取耳¶
　　　定議量撤烏里雅蘇台等處兵丁及停派防秋¶
<pb:KR2c0012_WYG_107-18a>¶
　　　兵事宜¶
　　　定邊左副將軍成衮扎布等奏言臣等欽奉¶
　諭㫖烏里雅蘇台等處駐劄索倫察哈爾等兵應行¶
　　　酌量撤回又四部落每年派出防秋兵丁亦應¶
　　　裁減查上年臣等奏准北路軍營留索倫兵一¶
　　　千名察哈爾兵一千名右衛綏逺城滿洲兵五¶
　　　百名喀爾喀兵五百名緑旗兵三百名除挑往¶
　　　西路索倫兵四百五十名外餘兵五百四十名¶
<pb:KR2c0012_WYG_107-18b>¶
　　　在軍前年久應行撤回其索倫兵因和碩齊等¶
　　　帶去三百名又察哈爾兵一百名尚在駐防請¶
　　　將烏里雅蘇台科卜多之索倫察哈爾兵暫時¶
　　　留駐俟和碩齊等兵丁回程之便全行撤回至¶
　　　烏里雅蘇台等處倉庫牲隻均需照管其乾隆¶
　　　二十一年調來滿洲兵五百名駐防未久喀爾¶
　　　喀兵五百名亦在游牧附近更换請將此兩項¶
　　　兵丁俱行存留同緑旗兵三百名一體給與糧¶
<pb:KR2c0012_WYG_107-19a>¶
　　　餉再四部落防秋兵從前每年派兵三千名辦¶
　　　給三個月錢糧定地齊集今準噶爾既平此項¶
　　　防秋兵毋庸齊集即在各游牧豫備以省糜費¶
　　　奏入得¶
　㫖軍機大臣議奏尋議成衮扎布請留滿洲緑旗等¶
　　　兵照看倉庫牲隻應如所奏其索倫兵丁現在¶
　　　無多俟和碩齊等歸途一併撤回尚屬可行惟¶
　　　察哈爾兵丁&KR0008;防甚久無庸守候應請即行撤¶
<pb:KR2c0012_WYG_107-19b>¶
　　　回再所請喀爾喀兵五百名一體支給錢糧查¶
　　　從前將喀爾喀兵派往烏里雅蘇台軍營因伊¶
　　　等在游牧之内並未支領後因有差遣蒙¶
　㤙賞給而現在地方無事應照舊例停支或因食糧¶
　　　有年准其減半支給至防秋兵丁既無庸齊集¶
　　　亦應如所奏令其在各游牧豫備可也奏入得¶
　㫖喀爾喀兵丁錢糧仍照原奏支絡俟索倫等兵撤¶
　　回時再如所議行餘依議¶
<pb:KR2c0012_WYG_107-20a>¶
　　　壬戌¶
　命派送軍營馬匹牛隻¶
　上諭軍機大臣曰現在商都達卜遜淖爾達里剛愛¶
　　等牧塲内㨂選馬匹牛隻送至巴里坤以備屯田¶
　　及兵丁口糧之需著派乾清門侍衛瑚什科普撒¶
　　額爾登額䝉古勒分隊管領仍派公扎拉豐阿統¶
　　率照看¶
　　　乙丑¶
<pb:KR2c0012_WYG_107-20b>¶
　　　定邊將軍兆恵等疏奏追𠞰賊衆情形¶
　　　兆恵等奏言臣等隨䇿布登扎布富徳行蹤輕¶
　　　騎追賊三月十一日至庫克烏蘇次日遇䇿布¶
　　　登扎布等所留索倫營總索音達爾等詢知富¶
　　　徳聞哈薩克錫喇等晝夜逃奔之信領兵二百¶
　　　裹糧前追于初七日越博羅呼濟爾嶺見賊衆¶
　　　分為兩隊遂令鄂博什等為左翼羅卜藏多爾¶
　　　濟等為右翼追及于哈魯勒托羅海擒獲卓托¶
<pb:KR2c0012_WYG_107-21a>¶
　　　魯克得木齊車隆據供哈薩克錫喇鄂哲特等¶
　　　自薩瑪勒河分路向伊犁逃去布庫察罕現在¶
　　　前路等語因馬力難於疾追先遣㕘領納旺署¶
　　　營長賓圖持托忒字印文往招布庫察罕令擒¶
　　　哈薩克錫喇自贖行至庫克烏蘇納旺等帶布¶
　　　庫察罕之喇嘛等來見請暫緩大兵即率屬迎¶
　　　降富徳等恐係飾詞仍前追襲遇賔圖來言布¶
　　　庫察罕等夜間商議忽然潰散台吉庫魯勒岱¶
<pb:KR2c0012_WYG_107-21b>¶
　　　等宰桑塔什等來降布庫察罕逃去等語隨即¶
　　　前追擒獲宰桑和碩齊𠞰殺喇嘛及賊衆二百¶
　　　餘人捉生詢問據供布庫察罕往必濟納喇特¶
　　　等處現今富徳尋踪追襲䇿布登扎布相繼前¶
　　　行臣等伏思布庫察罕止存百餘户尚易追𠞰¶
　　　哈薩克錫喇傳聞逃往阿勒坦額黙勒富徳等¶
　　　約于彼處相㑹臣等亦前往䇿應仍令圖倫楚¶
　　　帶兵往額蘇克尋踪追襲俱于伊犂㑹合又令¶
<pb:KR2c0012_WYG_107-22a>¶
　　　由屯帶兵往追鄂哲特等現在收降台吉衮布¶
　　　等係綽羅斯種族派員送京其節次所收户口¶
　　　派索倫兵送至吐魯畨聴雅爾哈善將兵留用¶
　　　另派經旗兵轉解巴里坤奏入¶
　上諭軍機大臣曰兆恵等奏稱哈薩克錫喇布庫察¶
　　罕鄂哲特等潰散逃走現在分兵追𠞰等語伊等¶
　　皆叛賊渠魁自應全行弋獲今進𠞰回部有雅爾¶
　　哈善等承辦兆恵務將此數賊擒𠞰即遵㫖來京¶
<pb:KR2c0012_WYG_107-22b>¶
　　其伊犂闥勒竒等處之鄂拓克及塔本集賽游牧¶
　　蔵匿之瑪哈沁等著䇿布登扎布富徳嚴行捜捕¶
　　不留餘孽俾地方寧謐再往辦回部至所奏酌派¶
　　索倫兵給與雅爾哈善今追賊正需兵丁不當頻¶
　　為遣發但業已發往亦不必調回其隨䇿布登扎¶
　　布等𠞰賊効力之舒徳勒瑪呼富音保佛爾賽奎¶
　　蘇喀什喀賞戴孔雀翎科丕塔格森泰伊薩勒圖¶
　　噶爾瑪烏木普圖丑格賞戴藍翎巴圖魯二等侍¶
<pb:KR2c0012_WYG_107-23a>¶
　　衛古爾格勒圖三等侍衛永安俱賞緞二端筆帖¶
　　式覺羅七十布奮勇𠞰賊亦賞戴孔雀翎仍著交¶
　　部議敘至富徳所奏𠞰殺喇嘛等語準噶爾喇嘛¶
　　今俱何往從前伊地屢易台吉以致覆敗若此皆¶
　　由喇嘛等煽惑㫁不可留嗣後遇著名之錫勒喇¶
　　嘛必盡行擒𠞰庶不致滋生事端¶
　命賞給署防禦奬賞藍翎塔尼布署防禦庫爾布徳¶
　　　孔雀翎賞銀各五十兩前往雅爾哈善軍營効¶
<pb:KR2c0012_WYG_107-23b>¶
　　　力¶
　　　丙寅¶
　諭辦理屯田侍衛永貴等查奏墾種收支實數¶
　上諭軍機大臣曰屯田為軍食所關凡墾種地畝收¶
　　支榖石俱宜豫行籌畫可傳諭永貴等將現在墾¶
　　種若干收糧若干較去年多増幾倍足敷兵丁若¶
　　干人幾月之食來年亦照此加増核計具奏至平¶
　　定回部後屯田兵丁若同征兵撤回則將來又煩¶
<pb:KR2c0012_WYG_107-24a>¶
　　跋涉自應留住彼處來年墾種地畝應添兵丁或¶
　　于征兵内酌量存留伊等口糧即在現收穀石内¶
　　支給但足敷幾月之食能及收穫之期否俱著籌¶
　　酌奏聞¶
　　　巴里坤辦事大臣阿里衮疏奏運送軍營口糧¶
　　　牛隻¶
　　　阿里衮奏言臣遵¶
　㫖于三月十五日自魯克察克起程二十七日至巴¶
<pb:KR2c0012_WYG_107-24b>¶
　　　里坤查應送雅爾哈善軍營駝隻口糧及烏魯¶
　　　木齊哈喇沙爾等處屯田牛隻俱陸續解送其¶
　　　進𠞰回部兵丁尚未全至雅爾哈善于三月十¶
　　　五日起程途中緩行以待其應送兆恵軍營之¶
　　　軍器口糧俱全行運送其哈尚徳應賠食羊一¶
　　　萬五千餘隻共應扺補米麫炒麫一千八百餘¶
　　　石挑選現到駝隻先行起運其餘應得口糧亦¶
　　　即陸續運往又臣于吹什臺站查得被賊搶掠¶
<pb:KR2c0012_WYG_107-25a>¶
　　　力戰中鎗身死之緑旗兵閻恵回兵呢雅斯傷¶
　　　重之回兵黒里黙錫克請照陣亡及得傷例賞¶
　　　䘏奏入報¶
　聞¶
　諭定邊將軍兆恵等撙節糧餉¶
　上諭軍機大臣曰據阿里衮奏稱從前哈尚徳所解¶
　　羊隻倒斃數多先以米麫計算扺補其應支糧餉¶
　　待駝隻到齊陸續運送等語兵餉關係緊要軍行¶
<pb:KR2c0012_WYG_107-25b>¶
　　程途更逺運送正復不易自當加意撙節若運到¶
　　時即盡行分給恐兵丁等糜費過多致將來不能¶
　　接濟兆恵等進𠞰時所收賊人口糧牲隻自可分¶
　　給兵丁其送到之糧餉酌量給發仍豫籌貯備務¶
　　使留餘可傳諭兆恵等知之¶
　命按察使職銜納世通辦理屯田事務¶
　上諭軍機大臣曰昨命納世通在巴里坤辦理糧餉¶
　　今駐劄既有大員且無必需承辦之事著前往魯¶
<pb:KR2c0012_WYG_107-26a>¶
　　克察克同永貴定長辦理屯田事務¶
　　　甘肅巡撫吳達善疏奏撥運哈密倉糧¶
　　　吳達善奏言臣查巴里坤軍儲關係最重現在¶
　　　進𠞰及臺站屯防各官兵約一萬八千有竒九¶
　　　月以前榖未登塲尚需轉運請于哈密倉糧内¶
　　　撥運粟米六千七百石麫六千七百石炒麫六¶
　　　千六百石共二萬石陸續委員運送仍照上年¶
　　　之例于四月初旬起至八月以内全數運足以¶
<pb:KR2c0012_WYG_107-26b>¶
　　　實軍儲奏入報¶
　聞¶
　　　丁卯¶
　　　定邊將軍兆恵等疏奏擒獲喀喇沁宰桑恩克¶
　　　圗及收阿勒塔沁等游牧¶
　　　兆恵等奏言臣等于三月十五日據侍衛占丕¶
　　　納報稱行至哈套晚見烟火移入庫隴癸山口¶
　　　隨捉生詢問知布庫察罕敗逃後有喀喇沁宰¶
<pb:KR2c0012_WYG_107-27a>¶
　　　桑恩克圖多果魯特宰桑布圖庫噶勒雜特宰¶
　　　桑特克勒徳克阿勒塔沁宰桑塔爾巴等領二¶
　　　百餘户欲渡伊犂有伊等游騎探知大兵已至¶
　　　遂移往庫隴癸山險蔵匿臣兆恵巴禄色布騰¶
　　　巴爾珠爾溫布領兵一百名入庫隴癸山口臣¶
　　　䇿布登扎布領兵一百名過阿勒坦額黙勒與¶
　　　富徳羅卜蔵多爾濟鄂博什從後掩襲臣兆恵¶
　　　伏兵山背派㕘領庫林保驍騎校卓倫徳領催¶
<pb:KR2c0012_WYG_107-27b>¶
　　　錫勒都内固蘭岱厄魯特嚮導䇿伯克及新降¶
　　　之庫本諾雅特台吉舒倫哈什哈偵知賊衆照¶
　　　常牧放馬匹有人巡察臣等慮黎明進𠞰賊見¶
　　　我兵少無援不知畏懼遂于五鼔直前掩襲行¶
　　　未二里扺賊游牧一面令巴圖魯侍衛扎延保¶
　　　厄魯特侍衛達什䇿凌等驅其牧馬我兵即呼¶
　　　噪叢射賊衆驚竄值大霧迷漫賊棄其帳房器¶
　　　物赤身乗馬逃據山巔放鎗滚石相拒我兵奮¶
<pb:KR2c0012_WYG_107-28a>¶
　　　前攻擊即部院章京筆帖式等皆爭先射賊侍¶
　　　讀學士職銜溫福副將高天喜各擕一礟奔赴¶
　　　高山將山上賊衆擊死此次鏖戰色布騰巴爾¶
　　　珠爾得鳥鎗傷鉛子從腋透出幸未傷骨因達¶
　　　什䇿凌應援得脱委署防禦衮布及兵丁一名¶
　　　陣亡索倫營總西通阿等三員及兵丁三名得¶
　　　傷藍翎侍衛伍岱射恩克圖直貫其項為厄魯¶
　　　特特黙齊喀喇擒獲因氣息漸微即凌遲處死¶
<pb:KR2c0012_WYG_107-28b>¶
　　　塔爾已亦被𠞰殺共殺賊二百餘人收獲馬駝¶
　　　牲隻什物派舒赫徳三格查點分明賞給備用¶
　　　仍行䇿布登扎布截殺過嶺賊衆又圖倫楚探¶
　　　賊回營即令其追𠞰布圗庫特克勒徳克臣等¶
　　　于庫隴癸山内捜捕餘賊偵探哈薩克錫喇信¶
　　　息奏入¶
　上諭軍機大臣曰兆恵等偵知恩克圖等蔵匿庫隴¶
　　癸山中即乗夜掩襲擒𠞰賊衆甚屬奮勉効力自¶
<pb:KR2c0012_WYG_107-29a>¶
　　兆恵以及効力官兵皆當加恩議敘其陣亡得傷¶
　　人等俱著查明送部議敘議䘏¶
　　　靖逆將軍雅爾哈善等疏奏軍行途次情形¶
　　　雅爾哈善奏言臣等前奏計算進𠞰回部之緑¶
　　　旗兵自肅州起程于三月初可至魯克察克自¶
　　　魯克察克至哈喇沙爾結筏渡海都河歇馬一¶
　　　二日即整旅前進麥熟之時可扺庫車今三月¶
　　　十四五等日馬得勝等兵丁大半至魯克察克¶
<pb:KR2c0012_WYG_107-29b>¶
　　　分隊起程其續到之兵臣等因候順徳訥所帶¶
　　　索倫兵途次緩行于二十三四等日在托克三¶
　　　等處全行䟎赴惟照管輜重之兵尚隔四站查¶
　　　兵丁人給馬一匹六兵合給車一輛路遙載重¶
　　　多推輓緩行俟到察罕通古哈喇沙爾等牧塲¶
　　　水足之處令哨探兵前行臣等接續進發約五¶
　　　月初可扺庫車奏入報¶
　聞¶
<pb:KR2c0012_WYG_107-30a>¶
　¶
　¶
　¶
　¶
　¶
　¶
　¶
　¶
<pb:KR2c0012_WYG_107-30b>¶
　¶
　¶
　¶
　¶
　¶
　¶
　¶
平定準噶爾方略正編卷五十三¶
