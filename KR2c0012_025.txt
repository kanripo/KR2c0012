# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:52.202085
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷二十五
<pb:KR2c0012_WYG_025-1a>¶
欽定四庫全書¶
平定準噶爾方略前編卷二十五¶
　　　雍正九年七月丙戌¶
上諭大學士等曰吉黨阿著授為護軍統領同欽拜帶¶
　領右衛兵丁前往北路軍前費雅思哈阿福塔齊什¶
　鄂爾多巴什等俱賞給原銜給與俸禄著同庫齊圖¶
　隨漢軍兵丁前往視㸔道路水草齊什到京後俟馬¶
　蘭泰帶領兵丁起程時一同隨往又¶
<pb:KR2c0012_WYG_025-1b>¶
諭曰原任盛京戸部侍郎傅鼐著調回往軍營効力¶
免治土黙特副都統衮布等妻子罪¶
　　　靖邊大将軍傅爾丹奏請治臨陣逃避弁員之¶
　　　罪又土黙特副都統衮布營總拉察卜㕘領塞¶
　　　楞背¶
　恩降賊情罪尤重請先以其妻子正法¶
上諭大學士等曰傅爾丹奏稱歸化城之土黙特副都¶
　統衮布營總拉察卜㕘領塞楞背恩降賊請将其妻¶
<pb:KR2c0012_WYG_025-2a>¶
　子按律正法等語朕思歸化城土黙特等世受國恩¶
　凡遇用兵之地奮勇効力已厯多年總未有一背國¶
　降賊之人今衮布等不顧辱及祖父累及妻子貽羞¶
　於衆土黙特縱按律處治罪所應得朕今法外施恩¶
　衮布等之妻子從寛免死仍令伊等照舊安居著行¶
　文與丹津将此悉諭土黙特弁兵知之¶
　　　丁亥¶
上諭大學士等曰康親王崇安今於八月二十一日起¶
<pb:KR2c0012_WYG_025-2b>¶
　身前往軍前著賞給内庫銀一萬兩其隨往該屬人¶
　員照順承郡王出征之例賞給應得馬匹照定例折¶
　價交與該王辦理又¶
諭曰馬蘭泰曽經委署前鋒統領帶領滿兵今滿兵既¶
　暫停起身馬蘭泰著同漢軍兵丁前往其卡倫等處¶
　行走之滿兵令馬蘭泰専轄又¶
諭曰八旗漢軍官兵應扣未完車本銀兩著悉行寛免¶
　　　己丑¶
<pb:KR2c0012_WYG_025-3a>¶
訓諭西路軍營防邊破賊事宜¶
上諭大學士等曰西路防禦賊人之事已屢經降㫖與¶
　大将軍岳鍾琪等預為留心料理但禦賊之道務須¶
　計出萬全朕披覽輿圖見軍營至肅州中間甚為遼¶
　闊而邊外一帶如赤金栁溝金塔寺沙州𤓰州等處¶
　散處之民人甚多牲畜亦衆萬一賊人乗其不備而¶
　侵擾之則巴里坤之大軍何可分勢於各路堵禦凡¶
　此黎元皆吾赤子横被擄掠荼毒於心實為不忍况¶
<pb:KR2c0012_WYG_025-3b>¶
　搶奪民人之牲畜即可為賊衆之口糧則與我疲敝¶
　賊人之計亦大相左矣朕意當令民兵預度就近可¶
　居之地一聞賊信即遷移以避之務期免其侵害若¶
　從前駐兵之處有應添兵力以保䕶百姓者亦著大¶
　将軍即行調撥但不可分大營之兵勢總之使賊人¶
　此次逺来一無所獲所謂不戰而屈人之兵也但須¶
　善於奉行安慰民心勿使驚惶疑惑以致失所此朕¶
　惟恐邊外居民被賊侵害預籌防範之大槩也至於¶
<pb:KR2c0012_WYG_025-4a>¶
　用兵之道固以防邊固本為先而機㑹可乗亦不可¶
　失若但堅壁自守聽其肆行無忌雖有可乗之機仍¶
　復拘泥成見則又恐賊勢猖狂将來何所底止今冬¶
　西路既已預備賊衆若來我師以逸待勞以静待動¶
　大将軍外觀形勢内度己力儻有可乗之機或發兵¶
　出撃以挫其鋒或堵禦隘口以遏其路或暗中埋伏¶
　以出其不意或趕逐馬匹以驚其衆心亦足使賊人¶
　喪膽但萬萬不可輕舉逺逐以分兵勢大将軍只在¶
<pb:KR2c0012_WYG_025-4b>¶
　大營調度不可親身前去副将軍等亦酌量行之撃¶
　賊之時賊人以馬兵前來我師以歩兵出撃實勝于¶
　馬兵禦敵不可棄長就短是以現在添𣲖北路兵丁¶
　朕将漢軍歩兵四千名𣲖往大将軍等當共知此意¶
　則𣲖撥各得其宜且使衆人各效其所長而大功可¶
　成矣朕又細思西北兩路大營乃防邊撃賊之根本¶
　若果兩路大營堅固整齊不為賊人所揺撼則彼必¶
　瞻顧徬徨恐我軍截其歸路掃其巢穴不敢肆行無¶
<pb:KR2c0012_WYG_025-5a>¶
　忌即如今春之率衆潛歸不敢久留西路者恐北路¶
　之兵襲其後路也此畨六月之不敢逼近科卜多軍¶
　營者又恐西路之兵搗其巢穴也目前賊既得志於¶
　北路伊知北路兵力不能進取則今冬仍往西路且¶
　増添賊衆更多於侵犯北路之力量俱未可知總在¶
　大将軍先事圖維臨時權變勿貪功前進勿坐失機¶
　宜斯為美善又如賊人侵犯刦掠多在風雨隂晦之¶
　時此際天氣潮濕鎗礟之火藥難出弓箭之力量軟¶
<pb:KR2c0012_WYG_025-5b>¶
　懈二者均未便利當多備手鎗挑刀等械以為擊賊¶
　之具可助鎗礟弓矢之力将此傳諭岳鍾琪等知之¶
　　　八月辛夘¶
　　　議撥兵駐劄圖拉克爾倫等處¶
上諭大學士等曰四十九旗扎薩克㳺牧之地甚屬𦂳¶
　要科爾沁等處㳺牧兵丁著𣲖數千名駐劄圖拉克¶
　爾倫等處現在軍前扎薩克兵丁著撤回數千名與¶
　伊等合為一處盛京兵亦𣲖二千名共一萬有零賊¶
<pb:KR2c0012_WYG_025-6a>¶
　來侵擾喀爾喀等㳺牧處可以照管爾等㑹同科爾¶
　沁王額駙羅卜蔵滚布等詳議具奏尋議選𣲖科爾¶
　　　沁十旗兵二千名敖漢等十一旗兵一千名烏¶
　　　朱穆秦十一旗兵一千名軍前撤回兵四千名¶
　　　合盛京𣲖出兵二千名共一萬名遣官管轄給¶
　　　與糧餉如例往駐克爾倫捍禦奏入得¶
㫖此等處兵丁俱行選𣲖暫在該處預備聽候調遣¶
　　　丁酉¶
<pb:KR2c0012_WYG_025-6b>¶
訓諭青海䝉古及諸畨夷¶
上諭青海䝉古及畨夷人等曰朕統御萬方凡中外民¶
　人皆一視同仁莫不欲使之得所爾等沿邊畨夷及¶
　青海䝉古同受國家撫綏保䕶之恩並無歧視目今¶
　準噶爾賊人窺伺邊境或将來侵擾青海䝉古而黄¶
　河以南之䝉古畏避賊鋒投奔近邊畨夷之地亦未¶
　可定爾畨夷等須留心照㸔切勿因向日曾有嫌怨¶
　乗其危急而加以戕害若䝉古中有不法之徒搶掠¶
<pb:KR2c0012_WYG_025-7a>¶
　畨人者許畨人用力抵禦不必退縮将來事定之後¶
　朕自然以理斷其曲直分别賞罰畨人䝉古皆朕赤¶
　子果能遵朕諭㫖彼此相安同受朝廷之恩澤方是¶
　爾等之福思之思之¶
　　　蒿齊特扎薩克多羅郡王阿噶尼斯達卒以其¶
　　　子策凌喇卜坦襲爵¶
　　　庚午¶
諭定康親王崇安赴軍日期並議駐兵處所¶
<pb:KR2c0012_WYG_025-7b>¶
上召入出兵王大臣等諭曰康親王本月二十一日不¶
　必起程朕另定日期著王諭所屬人等愛惜馬力相¶
　擇水草從容前往推河等處大将軍馬爾賽到軍營¶
　後或令康親王駐劄克爾倫地方管轄扎薩克盛京¶
　等處兵丁或将扎薩克兵丁𣲖數千名滿洲兵内之¶
　懦弱者𣲖數千名駐劄圖拉扎克拜達里克等處令¶
　康親王管轄著大将軍馬爾賽順承郡王㑹同定議¶
諭吐魯畨固守事宜¶
<pb:KR2c0012_WYG_025-8a>¶
上諭大學士等曰據副将軍石雲倬奏稱七月十三四¶
　等日有準噶爾賊人侵擾吐魯畨副将王廷瑞等分¶
　兵迎敵與賊連戰屢勝生擒賊人七名殺賊二百餘¶
　人獲軍器馬匹不計其數等語王廷瑞分兵迎賊甚¶
　屬孟浪此畨賊衆不過一二千人王廷瑞等幸獲小¶
　勝不但不足為喜朕更為吐魯畨憂之賊人屢被吐¶
　魯畨之敗創其懐恨益深必復以大衆報復石雲倬¶
　可速傳㫖曉諭吐魯畨嗣後賊人來犯但當堅守城¶
<pb:KR2c0012_WYG_025-8b>¶
　垣不可迎戰若魯克察克一城可以容住回民人衆¶
　則合防守之官兵堅守一城愈妙如一城不能容住¶
　多人則别住於相近之喀喇和卓等處将馬匹牲畜¶
　速行收拾城中柴草預為多貯以備應用賊衆若分¶
　兵來圍彼此堅守堅壁清野俾賊人無所施其伎倆¶
　且有大軍襲其後奪取其馬匹坐致疲敝自必逺遁¶
　亦不可追逐賊衆長於騎射吐魯畨如於馬上比决¶
　勝負則回民十不及賊人之一若固守城垣以拒敵¶
<pb:KR2c0012_WYG_025-9a>¶
　賊人亦十不及回民之一用我之長乗賊之短此萬¶
　全無弊之道也凡事持重鎮静為之但能保䕶吐魯¶
　畨城垣人衆其功勝於殺賊多矣¶
　　　辛丑¶
諭漢軍兵牧馬行軍事宜¶
上諭大學士等曰此次𣲖往軍前之漢軍兵四千分作¶
　四隊前往第一隊著都統李杕統領二隊著副都統¶
　佟世茂統領三隊著副都統劉汝霖統領四隊著都¶
<pb:KR2c0012_WYG_025-9b>¶
　統祖秉衡統領漢軍人等不善牧養馬匹貝子僧衮¶
　扎卜公羅卜蔵策卜登帶領前往之喀喇沁一千兵¶
　亦著分為四隊𣲖入漢軍兵内凡漢軍牧養馬匹與¶
　行軍事宜令其指示著㕘贊侯馬蘭泰管理火器營¶
　兵部侍郎諾爾琿沿途照㸔在推河地方過冬俟明¶
　年草生時著大将軍馬爾賽另備馬駝接迎漢軍兵¶
　丁将伊等原乗馬匹交與喀喇沁兵暫行牧養此喀¶
　喇沁兵著僧衮扎卜等統領在推河駐劄俟大将軍¶
<pb:KR2c0012_WYG_025-10a>¶
　到時調遣而行¶
命舉有功軍校署㳺撃守備等官¶
　　　署陜西總督查郎阿奏言陜甘二省值軍興之¶
　　　際一切領兵差委需用将佐甚多仰懇¶
敇部揀發逰擊十二人守備十二人赴陜備用奏入得¶
㫖凡在京引見之武弁稍有可用者朕即分發各省以¶
　備題補委署之用安得尚有餘剰人員數十名之多¶
　朕思上年冬月陜西固原提督樊廷率領弁兵擊敗¶
<pb:KR2c0012_WYG_025-10b>¶
　賊衆懋著勞績朕已逾令各回内地營汎休息以示¶
　恩恤凡此有功之人自有材技優長可膺超擢者著¶
　查郎阿問明樊廷等秉公揀選若果奮力行間人材¶
　可用即以微弁兵丁題補委署逰守等缺亦可不必¶
　以越等為嫌務期舉用公當以副朕奨勞賞功之至¶
　意¶
　　　封喀喇沁固山貝子僧衮扎卜為多羅貝勒¶
　　　癸夘¶
<pb:KR2c0012_WYG_025-11a>¶
　　　靖邊大将軍傅爾丹奏言臣世受¶
　　國恩有逾髙厚復䝉¶
皇上榮施望外授以大将軍重任耳提面命訓諭周詳¶
　　　臣不能遵奉¶
聖訓妄動輕舉損折将士辜¶
　恩負罪非惟國法不可緩死即臣心亦難以偷生今¶
皇上不即加誅降¶
㫖慰諭復加賞賜實從古未有之¶
<pb:KR2c0012_WYG_025-11b>¶
　鴻慈但臣此次進軍失利兵弁被傷臣於時若不鼓¶
　　　勵将士收軍而回轉使賊人得計乃與副将軍¶
　　　巴賽查弼納等籌議力衛餘軍奮兵轉戰而出¶
　　　至建城之處以待國討今臣已至城所安置哨¶
　　　站並建諭喀爾喀副将軍等令其運糧固壘以¶
　　　息将士招集商人謐寧䝉古諸務悉已就緒伏¶
　　　乞¶
皇上速遣賢将統率大軍将臣調回同臣妻子一併正¶
<pb:KR2c0012_WYG_025-12a>¶
　　　法以昭國憲奏入得¶
㫖朕從前諭㫖甚明朕之處事豈肯不持大義以定是¶
　非而聊為此目前慰勉之理惟輕信賊言冒險深入¶
　中賊詭計是爾之罪至不肯輕生自殺力戰全歸此¶
　爾能辨别輕重之處事定之後朕自有辦理之道爾¶
　若念慮紛擾以致血氣消耗不能報讎雪恥上損國¶
　威下玷家聲罪尤甚焉爾其勉勵勇氣安心敬攝計¶
　圖逺大以答朕恩¶
<pb:KR2c0012_WYG_025-12b>¶
　　　丙午¶
　　　議科卜多察罕廋爾等處駐兵事宜¶
　　　靖邊大将軍傅爾丹奏言科卜多修城處所當¶
　　　竒蘭及庫列圖二道要隘又逼近布拉罕大路¶
　　　且旁通阿爾台小路處甚多實為險要之地今¶
　　　臣至修城處所時其城已築髙至五尺此際現¶
　　　令緑旗兵等加力修築令髙一丈合計垜城共¶
　　　髙至一丈五尺其餘防守事宜已為堅固但周¶
<pb:KR2c0012_WYG_025-13a>¶
　　　圍十有二里甚屬遼闊現兵一萬五千九百餘¶
　　　名僅足支守城之用應再於城垣左右増兵守¶
　　　隘庶賊來可資攻禦計修城處所距察罕廋爾¶
　　　一千四百餘百難於策應伏乞¶
皇上勅令盛京吉林黑龍江内扎薩克等處撥兵前往¶
　　　駐防於軍務實有禆益奏入¶
上諭大學士等曰據靖邊大将軍傅爾丹仍欲令兵丁¶
　在科卜多地方駐劄防䕶爾等㑹同大将軍馬爾賽¶
<pb:KR2c0012_WYG_025-13b>¶
　将應駐應撤之處確議具奏再將查克旦率領駐劄¶
　庫卜克爾地方兵丁應否撤於察罕廋爾之處一併¶
　議奏尋議科卜多所駐之兵逺隔察罕廋爾千有餘¶
　　　里勢難捍衛察罕廋爾地近喀爾喀㳺牧如令¶
　　　大兵㑹集駐劄不惟軍威强盛而防䕶亦有禆¶
　　　益應撤回科卜多兵駐劄察罕廋爾其庫卜克¶
　　　爾兵亦應撤往奏入¶
上從之¶
<pb:KR2c0012_WYG_025-14a>¶
上諭理藩院曰青海扎薩克一等台吉恭格効力有年¶
　前羅卜蔵丹津叛逆時在哈瑪爾嶺奮勇殺賊今又¶
　追擒諾爾布著加恩封為公爵¶
　　　戊申¶
命護軍統領馬拉自蔵回京¶
上諭大學士等曰從前降㫖令馬拉回京今蔵内現有¶
　僧格包進忠邁禄青保苗夀等數人辦理事務馬拉¶
　著遵前㫖回京一路防衛兵丁或四五十名或百名¶
<pb:KR2c0012_WYG_025-14b>¶
　馬拉酌量帶回謹慎行走¶
命停土爾扈特使臣往西蔵¶
上諭大學士等曰爾等行文與鼐格土爾扈特之使臣¶
　若至彼處暫且不必令往西藏著在達賴喇嘛處居¶
　住若已過去亦著追回伊等日用之費著四川督撫¶
　寛裕給與¶
諭西藏貝勒頗羅鼐嚴備準噶爾¶
　　　西藏貝勒頗羅鼐等奏報準噶爾欲送回拉藏¶
<pb:KR2c0012_WYG_025-15a>¶
　　　之子蘇爾雜於西藏立以為汗得¶
㫖準噶爾殺害拉藏将其子蘇爾雜擄去今稱送回西¶
　藏我兵須嚴為防備從前策妄阿喇布坦遣策零敦¶
　多卜襲西藏時亦誑稱噶爾丹丹津同其女來藏乗¶
　其不備進兵襲取藏地今送回蘇爾雜之言正噶爾¶
　丹策零施行姦計若唐古忒部落少為玩忽即蹈從¶
　前策零敦多卜之故轍矣準噶爾賊人既殺拉藏豈¶
　有實心将蘇爾雜送回西藏令代父職之理著頗羅¶
<pb:KR2c0012_WYG_025-15b>¶
　鼐将此情由曉諭衆唐古忒知之準噶爾賊人揚言¶
　發兵五千䕶送蘇爾雜道途險阻全軍豈能齊到目¶
　今西藏有内地兵丁二千名換班兵丁五百名又駐¶
　防察木多兵一千名現催來藏爾處亦有訓練䝉古¶
　兵丁應與駐劄西藏大臣㑹同商議於阿里哲斯肯¶
　圖魯克勒底雅等處要隘逺設卡倫詳加暸望協力¶
　防守準噶爾賊衆若以兵隨蘇爾雜斷不可容留即¶
　迎戰擊退賊敗走時亦斷不可追襲蘇爾雜父兄被¶
<pb:KR2c0012_WYG_025-16a>¶
　人殺害伊豈不忿恨若果思報讎並感戴朕恩帶領¶
　數人恭順來歸爾等收留悉心安頓至若立汗之事¶
　當令達賴喇嘛班禪額爾徳尼奏聞於朕方可建立¶
　豈可令噶爾丹策零任意妄行頗羅鼐原扶助拉藏¶
　効力行走後因拉藏被賊殺害朕令爾料理西藏事¶
　務爾約束唐古忒實心効力是以加恩封爾為貝勒¶
　今蘇爾雜若果率領數人來歸爾即行奏聞候朕另¶
　頒諭㫖¶
<pb:KR2c0012_WYG_025-16b>¶
　　　辛亥¶
　　　撫逺大将軍大學士忠達公馬爾賽赴北路軍¶
　　　營¶
上命¶
　皇四子祭告¶
奉先殿王以下官員於西長安門外送行¶
上勅諭之曰奉¶
天伐罪治世之常經鋤暴除兇安邊之逺略逆賊噶爾¶
<pb:KR2c0012_WYG_025-17a>¶
　丹策零者狂悖㝠頑父子濟惡妄欲侵凌我屬國窺¶
　伺我邊陲包蔵逆心狡焉思逞朕以此賊不除終為¶
　衆䝉古之隠患是以命将興師聲罪致討然稱兵耀¶
　武非朕本懐臨以天威許其悔悟未嘗督責将士立¶
　事掃除此朕數年以來靖固邊圉撫綏屬國之謨略¶
　也兹特命爾為撫逺大将軍統領滿洲䝉古緑旗大¶
　兵爾其彈壓邊疆肅清壁壘申明紀律鼔勵戎行鎮¶
　静以俟機神明以制勝持重以固守整衆以宣威勿¶
<pb:KR2c0012_WYG_025-17b>¶
　恃兵强而輕視賊徒勿謂已能而不納衆論宻偵逺¶
　探廣意外之防維先事熟籌决萬全之勝算勿冒險¶
　以輕進勿貪功而深入各路大兵及䝉古兵丁聽爾¶
　調遣凡遇駐劄處加謹約束兵将所過地方申嚴軍¶
　令毋得騷擾百姓毋得淫人妻女毋得離散人之父¶
　子夫婦毋得損壊人之墳墓室廬毋得彊取貨物毋¶
　得驅役平民其或臨戰退縮貽誤撓亂軍機者文官¶
　四品以下武官三品以下即以軍法示衆官兵有犯¶
<pb:KR2c0012_WYG_025-18a>¶
　小過者徑行處治有勞必録有過必懲法紀務極嚴¶
　明賞罰悉期公當賊中有窮蹙來歸者加意撫恤其¶
　不抗拒官兵者勿加殺戮一切機宜爾酌量調遣有¶
　應知㑹西路寧逺大将軍者即行知會一同辦理爾¶
　其嚴重精詳殫心奮力以副朕戡亂靖逆安民綏衆¶
　之至意欽哉故勅¶
　　　甲寅¶
　　　寧逺大将軍岳鍾琪奏言臣遵¶
<pb:KR2c0012_WYG_025-18b>¶
㫖襲擊烏魯木齊於七月十二日自巴里坤啟行經行¶
　　　伊勒布爾和碩五百餘里直至穆壘河並無賊¶
　　　壘於二十三日臣統領大兵至阿察河有賊夷¶
　　　數百來誘我師臣即直前迎擊賊人敗走追至¶
　　　額勒穆克河有賊三四千人隔河踞山分兵為¶
　　　三隊臣先令總兵官張元佐等率歩兵為右翼¶
　　　提督紀成斌率馬兵為左翼總兵王緒級曹勷¶
　　　等率兵由中路策應又令㕘将黄正位等率勇¶
<pb:KR2c0012_WYG_025-19a>¶
　　　健兵從北山抄襲賊人之後官兵争先並進攀¶
　　　援山梁直衝賊隊自辰至午盡奪其所據山梁¶
　　　賊往西遁逃殺死者無筭㑹日暮途險未可窮¶
　　　追即劄營留駐二十四日奉¶
上諭令臣略行襲擊即撤兵回營臣追賊夷距納林河¶
　　　不逺計兩日可至烏魯木齊而烏魯木齊附近¶
　　　賊皆逺徙深入無益臣於七月二十五日統領¶
　　　大兵歸巴里坤仍按程伏兵禦後臣遵¶
<pb:KR2c0012_WYG_025-19b>¶
㫖襲擊并旋師日期合行奏¶
聞得¶
㫖岳鍾琪此次領兵襲擊賊衆進退遲速俱合機宜弁¶
　兵等鼓勇争先同心効力甚屬可嘉著岳鍾琪将在¶
　事有功之人分别造冊送部俟成功之日一併從優¶
　議叙賞賚其陣亡及帶傷之兵丁著照例賞卹¶
　　　靖邊大将軍傅爾丹奏言准大學士咨稱副将¶
　　　軍巴賽查納弼㕘賛馬爾薩副都統舒楞額等¶
<pb:KR2c0012_WYG_025-20a>¶
　　　率兵進𠞰至今無信應查明奏¶
聞臣自至科卜多後詳細訪問巴賽等總無確音今有¶
　　　從賊營回歸之正紅旗前鋒校薩明阿據稱中¶
　　　賊刀傷被擒遇土黙持營總拉察卜云副将軍¶
　　　巴賽查弼納於六月二十八日越嶺至一小河¶
　　　俱戰歿又冇賊營回歸之正黄旗䕶軍海夀係¶
　　　㕘賛馬爾薩𫝊事之人據稱六月二十八日隨¶
　　　馬爾薩至哈爾哈納河相近紅石崖下馬爾薩¶
<pb:KR2c0012_WYG_025-20b>¶
　　　中鎗陣亡海夀救援被擒等語查薩明阿海夀¶
　　　二人俱係被擒從賊營回歸所報屬實至舒楞¶
　　　額未得確音俟查明再奏奏入報¶
聞¶
　　　乙夘¶
　　　備給赴藏滇兵衣装糧馬¶
上諭大學士等曰察木多駐劄之雲南兵一千名令其¶
　前往西藏備用爾等已行文與總督鄂爾泰及西藏¶
<pb:KR2c0012_WYG_025-21a>¶
　辦事大臣等但雲南省城轉行察木多路途紆逺可¶
　行文與駐劄察木多之大員此旨到日該員即将兵¶
　丁應用之馬匹衣装等項料理齊備将弁等統領即¶
　速起身按程前進不必候雲南文書其一應馬匹衣¶
　装口糧俱著寛裕應付毋得遲誤¶
　　　丁巳¶
上諭理藩院曰據青海郡王額爾徳尼額爾克托克托¶
　鼐奏稱年力衰邁請令伊子代伊在軍前行走額爾¶
<pb:KR2c0012_WYG_025-21b>¶
　徳尼額爾克托克托鼐曽經効力之人甚屬可憫著¶
　将伊子内可以襲替王爵者指出一人朕加特恩封¶
　為長子令代伊効力行走¶
　¶
　¶
　¶
　¶
平定準噶爾方略前編卷二十五¶
