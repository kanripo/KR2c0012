# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:51.781904
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 前編卷五
<pb:KR2c0012_WYG_005-1a>¶
欽定四庫全書¶
平定準噶爾方略前編卷五¶
　　　康熙五十七年春三月癸亥¶
訓飭總督額倫特公䇿旺諾爾布¶
　　　額倫特疏言前者侍衛色楞言請及唐古忒部¶
　　　人計慮未定率大兵進穆魯烏蘇駐劄賊衆必¶
　　　不敢輕入我青海界青海人心既定然後遣諜¶
　　　偵探賊情如賊易攻取相機進𠞰否則逺設汛¶
<pb:KR2c0012_WYG_005-1b>¶
　　　界嚴加防守議政大臣等議以為色楞所統滿¶
　　　洲綠旗土司兵及自西寧調往者兵止二千四¶
　　　百數少力弱應以臣額倫特等處所有緑旗兵¶
　　　二千益之進發且令臣額倫特及公䇿旺諾爾¶
　　　布等以守青海兵隨後助勢其噶順古木二地¶
　　　無駐兵應令都統瑚錫圖率兵一千到彼分撥¶
　　　駐劄臣謂西寧抵藏有三路一珠爾墾一庫庫¶
　　　塞一拜圖惟珠爾墾路狹難行其兩路並可進¶
<pb:KR2c0012_WYG_005-2a>¶
　　　兵應令侍衛色楞等率原撥滿洲綠旗及各土¶
　　　司與青海兵從一路進臣自率博羅和碩調來¶
　　　西寧緑旗兵二千以及綽克來那木扎爾等所¶
　　　發唐古忒兵一萬從一路進若賊衆一路敵我¶
　　　則我以一路兵直取藏地攻其尾若賊衆兩路¶
　　　敵我彼勢既分無難剪滅議政大臣等又議以¶
　　　為策妄阿喇布坦偵我師欲取西藏或由噶斯¶
　　　路潛兵以來未定應令侍衛阿齊圖防守噶斯¶
<pb:KR2c0012_WYG_005-2b>¶
　　　令侍衛等偵賊消息傳報臣竊見都統瑚錫圖¶
　　　率兵自京師來馬匹未休息難以出口現今西¶
　　　寧有西安滿洲兵二百督標兵三百馬匹飼養¶
　　　肥碩可用再于固原發往西寧兵一千中選五¶
　　　百都統瑚錫圖所率兵中選一千並揀馬匹赴¶
　　　侍衛阿齊圖等處補其疲瘦殘缺我軍于噶順¶
　　　古木噶斯等處或防守駐劄或相機行事于軍¶
　　　務大有裨益又内大臣公䇿旺諾爾布疏言聞¶
<pb:KR2c0012_WYG_005-3a>¶
　　　議政大臣等議如侍衛色楞所請令臣與總督¶
　　　額倫特都統瑚錫圖在噶順古木所在分兵駐¶
　　　劄但青海既有彼二人毋庸顧慮臣願隨進𠞰¶
　　　兵稍圖報効奏入得¶
㫖朕閲額倫特䇿旺諾爾布陸續所奏伊等並未相商¶
　各自陳奏此處既難議㫁而彼處亦難遵守此一人¶
　云我如此具奏奉行彼一人云我如彼具奏奉行事¶
　務舛錯不能畫一伊等俱係大臣理應㑹商妥協況¶
<pb:KR2c0012_WYG_005-3b>¶
　相隔不甚遼逺嗣後一應事務著伊等同意相商定¶
　議舉行¶
　　　夏五月丁巳¶
　　　總督額倫特奏擒䇿零敦多卜使人羅卜藏等¶
　　　先是侍衛阿齊圖統兵至柴逹木于正月初二¶
　　　日遇伊逹木扎卜等率拉藏之子蘇爾扎妻自¶
　　　招敗還云去冬準噶爾兵犯逹木與我土伯特¶
　　　兵交戰數次各有傷殺至十月三十日厄魯特¶
<pb:KR2c0012_WYG_005-4a>¶
　　　之噶隆沙克都爾扎卜以小招叛入準噶爾我¶
　　　衆解散時台吉那木扎爾等在布逹拉北城開¶
　　　門納賊賊衆擁入十一月初一日拉藏被害其¶
　　　子蘇爾扎率兵三十人潰圍欲出亦為所擒我¶
　　　等間道來此阿齊圖以¶
聞議政大臣等議曰西藏已失蘇爾扎之妻等來投我¶
　　　師應令總督額倫特郎中長受即給與馬匹口¶
　　　糧于博羅沖克克地方安挿奏入¶
<pb:KR2c0012_WYG_005-4b>¶
上從之至是總督額倫特疏報四月初五日獲䇿零敦¶
　　　多卜之使人羅&KR0114;藏等八人訊之云我等自去¶
　　　年正月由特㡬斯起程十月至布逹拉于二十¶
　　　八日夜攻取大招小招次日圍布逹拉殺拉藏¶
　　　執其幼子及所屬宰桑等送䇿妄阿喇布坦處¶
　　　其長子蘇爾扎遁走為土伯特所擒拘逹賴喇¶
　　　嘛于扎克布里廟班禪仍住喇什倫布今取使¶
　　　人羅卜藏等令主事奈曼代沿途防䕶檻送京¶
<pb:KR2c0012_WYG_005-5a>¶
　　　師奏入報¶
聞¶
　　　壬申¶
命前鋒㕘領伍林帕等率兵鎮里塘¶
　　　都統法喇等疏言打箭爐外地曰里塘舊為拉¶
　　　藏所轄里塘之外為巴塘近聞策零敦多卜密¶
　　　傳語與里塘營官喇嘛誘之歸藏臣等恐若等¶
　　　為其搖惑即令員外郎巴特瑪等速往宣布¶
<pb:KR2c0012_WYG_005-5b>¶
聖主威徳今已輯服既而里塘喇嘛格隆阿旺拉木喀¶
　　　來言準噶爾五百人已至察木多現今察罕丹¶
　　　津所遣宰桑居里塘與準噶爾潛通又䕶軍統¶
　　　領温普密報云窺堪布之心猶豫未定請備之¶
　　　臣等酌議速令温普于打箭爐選滿兵一百令¶
　　　前鋒㕘領伍林帕等領之選緑旗馬兵一百鳥¶
　　　鎗兵三百令化林協副將趙宏基等領之同往¶
　　　里塘彈壓相機擒𠞰又聞自里塘以外抵西藏¶
<pb:KR2c0012_WYG_005-6a>¶
　　　其人敬瑚畢勒罕如神今瑚畢勒罕之父現居¶
　　　西寧宗喀巴寺應令其父遣人傳諭營官喇嘛¶
　　　及居人等使知駐兵里塘乃¶
聖主保䕶瑚畢勒罕不使賊人擾其鄉土無他意如此¶
　　　則里塘巴塘所在悉為川省邉隘矣議政大臣¶
　　　等議覆曰里塘拒打箭爐察木多並近應如所¶
　　　奏即令前鋒㕘領伍林帕等守里塘偵探消息¶
　　　並諭察罕丹津所遣宰桑告以準噶爾肆行殘¶
<pb:KR2c0012_WYG_005-6b>¶
　　　虐致千¶
天討如察木多有準噶爾兵來令伍林帕等詳計行事¶
　　　奏入¶
上從之¶
　　　六月壬午¶
命暫停兩路進兵¶
　　　先是議政大臣等議覆振武將軍公傅爾丹等¶
　　　奏請兩路大兵進𠞰奏入得¶
<pb:KR2c0012_WYG_005-7a>¶
㫖爾等議欲兩路進𠞰但聞䇿妄阿喇布坦遣䇿零敦¶
　多卜前往西藏之時曾有令伊等剪滅拉藏即在藏¶
　駐劄彼復身至西藏再攻取衛藏巴爾喀木之人等¶
　語雖其虛實未可懸定而傳聞拉藏有陣亡之信若¶
　策妄阿喇布坦果帶妻子前往西藏而去我國大軍¶
　即至伊犁地方恐屬徒然朕意今即令色楞統率軍¶
　兵征𠞰西藏稍俟此軍消息本年暫停進𠞰此皆有¶
　闗軍機糧餉爾等再議具奏尋傅爾丹疏言進𠞰軍¶
<pb:KR2c0012_WYG_005-7b>¶
　　　兵悉整備與其置之閒處莫如仍令襲撃以驚¶
　　　賊界今選滿洲䝉古漢兵九千喀爾喀兵三千¶
　　　凡一萬二千臣與祁里徳各率兵六千分兩路¶
　　　齎五月糧于五月中起程餘兵令都統穆賽副¶
　　　都統羅察轄之留駐汛界富寧安疏言去年七¶
　　　月臣等自巴里坤領兵至烏魯木齊其地多蚊¶
　　　蝱天時已熱執厄魯特人訊之云方夏逹什等¶
　　　覓涼處居之往哲爾格斯遊牧比收穫時仍還¶
<pb:KR2c0012_WYG_005-8a>¶
　　　烏魯木齊過冬請備兵如去年俟逹什還所部¶
　　　時臣即率兵七千齎四十日糧于閏八月起程¶
　　　留兵三千駐劄烏蘭烏蘓濟爾瑪台等處其四¶
　　　千兵令輕裝晝夜兼行到烏魯木齊等處擊賊¶
　　　議政大臣等議覆曰兩路襲擊所以揚我軍威¶
　　　使賊震慴自當約期並發彼此應援今發期不¶
　　　符持糧各異應令兩路將軍速定議行至是富¶
　　　寧安奏言臣一路兵請于七月二十一日臣親¶
<pb:KR2c0012_WYG_005-8b>¶
　　　率之裹糧啟行襲擊烏魯木齊而還傅爾丹又¶
　　　奏言我軍由布拉罕一路襲擊若不深入則烏¶
　　　圖和博克薩里等處並無策妄阿喇布坦一人¶
　　　何以擒賊不如由布魯爾一路直抵額爾齊斯¶
　　　河逼近賊界擊之便臣擇七月十三日由汛界¶
　　　啟行議政大臣等議曰䇿零敦多&KR0114;所遣往青¶
　　　海台吉等處使者近令其傳¶
㫖曉諭䇿妄阿喇布坦令回奏今哲卜尊丹巴胡土克¶
<pb:KR2c0012_WYG_005-9a>¶
　　　圖之使者楚揚託音自䇿妄阿喇布坦界來言¶
　　　策妄阿喇布坦自云¶
大國皇帝大度如天恕我之罪去年邉上統兵將軍三¶
　　　路擊我䝉¶
聖主洪恩即頒¶
諭㫖罷之誠懽誠慰賊情如是請暫罷今年襲擊兵俟¶
　　　其回奏如尚不順明嵗𠞰之並敕兩路將軍牧¶
　　　養馬匹整理器械謹守汎界以防䇿妄阿喇布¶
<pb:KR2c0012_WYG_005-9b>¶
　　　坦之詐奏入¶
上從之¶
　　　辛丑¶
　　　設里塘驛傳¶
　　　四川巡撫年羮堯奏言拉藏被害里塘地無所¶
　　　屬臣等飛咨䕶軍統領温普等速選滿漢官兵¶
　　　赴里塘駐防請置驛站以達軍機自打箭爐至¶
　　　里塘應增十站每站増馬六匹如打箭爐養馬¶
<pb:KR2c0012_WYG_005-10a>¶
　　　例倍付草料另撥銀兩支給兵部議覆應如所¶
　　　請奏入¶
上從之¶
　　　秋七月己未¶
　　　給喇嘛鄂木布年扎卜印¶
　　　四川巡撫年羮堯等疏言喇嘛鄂木布年扎卜¶
　　　向居墨裏廟為阿旺衮楚克弟子前提督岳昇¶
　　　龍兵至打箭爐阿旺衮楚克獻墨裏地岳昇龍¶
<pb:KR2c0012_WYG_005-10b>¶
　　　恐地為拉藏所屬却之今拉藏已為準噶爾部¶
　　　所害而鄂木布年扎卜復以墨裏來歸應納地¶
　　　給印于建昌邉境有益兵部等議覆應如所請¶
　　　奏入¶
上從之¶
　　　八月庚寅¶
　　　設四川成都府駐防滿兵¶
　　　先是四川巡撫年羮堯疏言四川所在近邉内¶
<pb:KR2c0012_WYG_005-11a>¶
　　　聚土司番人外接西藏青海地屬要害雖向設¶
　　　提鎮而選兵多他省人與土居者心志不同難¶
　　　于訓練現今滿洲兵駐劄荆州者與民甚相安¶
　　　臣請留之成都省城西門之外有隙地可置屋¶
　　　足駐兵一千如増設一副都統轄之再請量選¶
　　　章京等官留駐一以宣威邉疆一以防守内地¶
　　　方今用兵此事可暫緩其修葺城垣葢置屋舍¶
　　　應先時料理奏入得¶
<pb:KR2c0012_WYG_005-11b>¶
㫖年羮堯欲于四川地方設立滿洲兵丁似屬甚是著¶
　議政大臣等㑹議具奏至是議覆曰川省調遣防守滿¶
　　　洲兵一千恐不足應益兵六百俟軍務畢令巡¶
　　　撫年羮堯㑹同副都統寧古禮于現駐荆州滿¶
　　　洲兵二千中照數撥留每二旗設一協領每旗¶
　　　各設二佐領防禦各二人驍騎校各二人留駐¶
　　　四川再增設一副都統轄之其兵丁屋舍等務¶
　　　年羮堯預為料理奏入¶
<pb:KR2c0012_WYG_005-12a>¶
上從之¶
　　　閏八月丙午朔¶
　　　總督額倫特奏報敗賊於齊諾郭勒¶
　　　先是額倫特疏言臣與侍衛色楞議穆魯烏蘓¶
　　　地方河漲難渡聞多倫鄂羅木有七义河可渡¶
　　　色楞率兵先往臣擇水草佳處稍息士馬即行¶
　　　六月十八日自穆魯烏蘓至圖爾哈圖駐劄河¶
　　　水雖深中流甚緩乃造皮船三日士馬悉渡至¶
<pb:KR2c0012_WYG_005-12b>¶
　　　七义河尋色楞渡河蹤跡不見遇運米回人達¶
　　　爾漢伯克云運米來時先期遣人告色楞其人¶
　　　渡七义河去六日無消息近聞色楞自拜圖進¶
　　　發臣聞自七义河至拜圖山嶺險峻無路可通¶
　　　若還兵改趨拜圖路往返須二十餘日與色楞¶
　　　勢不相及臣于六月二十四日自七义河向庫¶
　　　庫塞一路進兵沿途整肅行伍逺設偵探若遭¶
　　　賊兵則奮力𠞰滅如前行至博克沙克遇色楞¶
<pb:KR2c0012_WYG_005-13a>¶
　　　兵則㑹合前進奏入報¶
聞至是額倫特又疏言七月十六日臣等自們贊西里¶
　　　克啟行至齊諾郭勒駐營十七日四鼓時賊兵¶
　　　逼營臣即遣逰擊王汝載等擊之賊衆大敗賊¶
　　　又從東南分兩路並進臣親率兵與賊對壘鎗¶
　　　礮齊發自寅至已賊從山坡敗走臣等追擊十¶
　　　餘里見賊兵多而官兵少四面山溝路悉可通¶
　　　恐有伏而止獲賊一人訊之云賊酋托&KR0114;齊都¶
<pb:KR2c0012_WYG_005-13b>¶
　　　噶爾二人率兵四千由喀喇烏蘇河西小路薄¶
　　　我臣即檄公䇿旺諾爾布速率兵來應臣仍渡¶
　　　喀喇烏蘓河至狼臘嶺如與色楞遇合兵進擊¶
　　　否則相機而行奏入得¶
㫖據奏大敗厄魯特賊兵殺傷甚多等語額倫特率領¶
　兵丁頗少直抵從古未到之絶域奮勇直前建立膚¶
　功殊非尋常軍功可比現在賞賚軍前人等家屬外¶
　事定後著從優議叙¶
<pb:KR2c0012_WYG_005-14a>¶
　　　丁未¶
　　　侍衞色楞奏報敗賊於喀喇烏蘇¶
　　　先是色楞密奏言臣近接額倫特書云奉¶
㫖差扎卜往察罕丹津處令伊遣人將準噶爾之兵誘¶
　來俟所遣之人回信然後進兵臣愚以為準噶爾殘¶
　　　害西藏其人望我師如望雲霓不容刻緩況聞¶
　　　準噶爾散處無紀若輩伎倆不過乗夜襲營偷¶
　　　盜馬匹而已臣統兵二千有餘器械堅鋭馬肥¶
<pb:KR2c0012_WYG_005-14b>¶
　　　糧足今于五月十三日已至穆魯烏蘇河水淺¶
　　　涸䇿鞭可渡又聞距此五百里有準噶爾哨兵¶
　　　正當乗機𠞰賊收復藏地若復駐留俟額倫特¶
　　　兵到恐日久糧罄進退兩難臣請即陸續進兵¶
　　　議政大臣等議曰令色楞相機行事再令額倫¶
　　　特等速進兵䇿應奏入¶
報可尋色楞疏言唐古忒人等原為逹賴喇嘛所屬自¶
　　　去年厄魯特部奪其牲畜掠其婦女日夜望兵¶
<pb:KR2c0012_WYG_005-15a>¶
　　　救援一聞大軍至莫不歡躍投誠台吉卓里克¶
　　　圖之子貝瑪松台吉丹津綽音逹克等率衆來¶
　　　降但臣未知額倫特軍出何路即令新滿洲侍¶
　　　衞諾里爾逹等以投誠之沙克扎宰桑為導往¶
　　　探額倫特消息臣在喀喇烏蘇俟其到時合兵¶
　　　前進達木奏入得¶
㫖下所司知之至是色楞又疏言七月二十日臣等兵¶
　　　至喀喇烏蘇駐營二十一日據新降台吉貝瑪¶
<pb:KR2c0012_WYG_005-15b>¶
　　　松等報言現在厄魯特賊人向所部索糧謀襲¶
　　　我兵臣即率滿洲緑旗兵分三隊擊之賊衆衝¶
　　　入我師分道夾擊連敗之奪其三處山梁賊兵¶
　　　竄走臣統兵追殺二十里斬賊二百餘殺傷無¶
　　　算奏入得¶
㫖該部從優議叙¶
　　　乙夘¶
　　　議建科卜多烏蘭古木城¶
<pb:KR2c0012_WYG_005-16a>¶
　　　議政大臣等議曰科&KR0114;多烏蘭古木等處築城¶
　　　駐兵以衞喀爾喀遣有罪者往種地謹奉¶
㫖遵行外諭現在將軍傅爾丹祁里徳等駐師年久悉¶
　　　知所在地利形勢應令將軍傅爾丹等于科卜¶
　　　多烏蘭古木所在果宜築城墾田及建置屋舍¶
　　　詳悉相度具奏至于驛站尤闗𦂳要自殺虎口¶
　　　至科&KR0114;多烏蘭古木並宜設立驛站其車輛馬¶
　　　匹亦應増設如例但未便懸擬請遣堂官一人¶
<pb:KR2c0012_WYG_005-16b>¶
　　　往同相度確議具題到日再議奏入得¶
㫖依議現今員外郎保住在彼不必另遣堂官其築城¶
　墾地添設驛站等項俱交與保住㑹同將軍詳議具¶
　奏¶
　　　戊辰¶
　　　蠲免陜西通省田賦¶
上諭戸部曰朕臨㝢五十七年凡行師轉餉及災祲偶¶
　見靡不厪懐憂切蠲免賑濟稠叠加恩葢治安天下¶
<pb:KR2c0012_WYG_005-17a>¶
　惟期民生得所而欲民生得所必以敷恩寛賦為急¶
　也三年以來因䇿妄阿喇布坦狂逞跳梁發遣大兵¶
　屯駐西邉一切軍興征繕雖動支正供錢糧不使累¶
　及閭閻而轉輸輓運陜西百姓勞苦急公實堪憫恤¶
　又莊浪等處地震隨經特遣部院堂官馳往察賑而¶
　用兵之後尤宜格外施仁撫綏黎庶應將陜西巡撫¶
　甘肅巡撫所屬通省各府州縣衞所錢糧米豆草束¶
　悉予蠲免目今係有軍務之時除米豆草束外其康¶
<pb:KR2c0012_WYG_005-17b>¶
　熙五十八年應徴地丁銀一百八十八萬三千五百¶
　三十六兩有竒并厯年積欠銀四萬七百五十七兩¶
　有竒著一概蠲免爾部速行文該撫通行曉諭實心¶
　奉行務禆均沾徳恵以副朕篤念民勞拯恤災傷至¶
　意如有不肖官吏䝉混私徵澤不下逮者該撫嚴察¶
　指㕘從重治罪¶
　　　九月己夘¶
命都統阿爾納總兵官李耀駐兵柴達木¶
<pb:KR2c0012_WYG_005-18a>¶
上諭議政大臣等曰在噶斯一路駐劄之阿齊圖等帶¶
　領兵丁一千業已進藏所剰兵丁一千有西安之佐¶
　領禪播等帶領駐劄柴達木地方今屆秋時探知䇿¶
　零敦多&KR0114;等設兵處便可發大兵進𠞰若謂彼趁冬¶
　雪之際輕兵來至噶斯一路驚擾青海而遽將進取¶
　西藏之兵撤回噶斯則彼且謂得計亦未可定朕意¶
　駐劄肅州之總兵官李耀漢仗好今閒住肅州若令¶
　李耀帶領兵丁前赴噶斯今冬在彼防守似有禆益¶
<pb:KR2c0012_WYG_005-18b>¶
　爾等公同確議具奏尋議覆曰噶斯地屬𦂳要若止¶
　　　増撥李耀兵五百不足現今西寧駐劄兵多應¶
　　　以都統阿爾納所領滿洲兵八百至西寧者發¶
　　　往柴達木駐劄給與鳥鎗火器等物即令阿爾¶
　　　納轄之與總兵官李耀䕶軍㕘領神保酌議行¶
　　　事則防守之兵既増聲勢而柴逹木水草甚佳¶
　　　馬匹過冬亦便又穆魯烏蘇惟副都統宗扎卜¶
　　　等兵駐劄其間各站設兵尚少恐賊人盜竊馬¶
<pb:KR2c0012_WYG_005-19a>¶
　　　匹㫁截文郵且運送大兵糧餉出此尤可慮應¶
　　　撥甘肅撫標鳥鎗歩兵六百八十人往除古木¶
　　　一站有土司兵三百駐防外其餘十七站各増¶
　　　設兵四十以資防守奏入¶
上從之¶
命撥山西兵赴甘州¶
上諭山西巡撫曰平陽總兵官大同總兵官各標下著¶
　派歩兵一千名令副將㕘將等管轄發往甘州若明¶
<pb:KR2c0012_WYG_005-19b>¶
　年進兵可用之于看守之處此發往之兵各賞給銀¶
　兩¶
　　　己丑¶
　　　封察罕丹津為多羅郡王¶
　　　理藩院議奏曰青海貝勒戴青和碩齊察罕丹¶
　　　津等來朝應賚以鞍馬銀幣如例奏入得¶
㫖察罕丹津當人心疑懼之際委身効順甚屬可嘉著¶
　封為多羅郡王¶
<pb:KR2c0012_WYG_005-20a>¶
　　　己亥¶
　　　議叙屯田官郎中蘇赫等¶
　　　侍郎海夀疏言臣與將軍富寧安新舊所墾都¶
　　　爾伯勒津圖古里克及囘子扎薩克額敏所種¶
　　　塔勒納沁地所餘青稞悉令備倉收貯令巡撫¶
　　　噶什圖綽竒充給軍糧其郎中蘓赫等急公耕¶
　　　種請約計所入穀石多寡量予議叙議政大臣¶
　　　等議如所請奏入¶
<pb:KR2c0012_WYG_005-20b>¶
上從之¶
　　　甲辰¶
　　　總督額倫特自喀喇烏蘓軍營遣千總栁時昌¶
　　　等齎奏擊賊固守情形¶
　　　先是額倫特與侍衛色楞合兵遇賊屢戰皆捷¶
　　　後賊衆益至相持於喀喇烏蘓額倫特疏言臣¶
　　　于七月十八日至齊諾郭勒擊賊敗之二十八¶
　　　日抵喀喇烏蘓河與色楞軍相及臣閱其近河¶
<pb:KR2c0012_WYG_005-21a>¶
　　　設營處所僅據小山四面受敵不如還軍渡河¶
　　　營于對面山上色楞不聴臣言二十九日賊衆¶
　　　據山抗拒而我軍所調公䇿旺諾爾布兵未到¶
　　　八月二十日賊兵退八十里臣又與色楞急議¶
　　　移營色楞以為然既又不可閏八月初一至初¶
　　　七日賊衆大至築壘放鎗以犯我軍我軍糧乏¶
　　　與賊固守事在危急此皆由色楞冐險急進臣¶
　　　不能與之協心以至軍出失援惟有竭力殺賊¶
<pb:KR2c0012_WYG_005-21b>¶
　　　以圖報効至是千總栁時昌及其家人呉木拜¶
　　　等齎疏至京具言額倫特繕疏畢屬時昌等赴¶
　　　京呈¶
　　奏即自挺身率兵衝陣馳擊斃賊甚衆矢盡戰益¶
　　　力賊兵圍之數匝額倫特以額中鳥鎗没于陣¶
　　　事¶
聞得¶
㫖額倫特喪准其進城至時五阿哥十二阿哥出城迎¶
<pb:KR2c0012_WYG_005-22a>¶
　奠其本旗王貝勒貝子公等俱出城迎接¶
　　　冬十月丙辰¶
命皇十四子固山貝子允禵為撫逺大將軍¶
　　　庚申¶
命大軍分三路西征¶
　　　先是¶
上諭議政大臣等曰明嵗大軍進𠞰將軍富寧安一路¶
　滿洲兵丁頗少宜再增添以壯兵勢著將京城之滿¶
<pb:KR2c0012_WYG_005-22b>¶
　洲兵每佐領派五名發往至甘肅等處駐劄喂養馬¶
　匹整備以便臨時調遣此派往之人每佐領派䕶軍¶
　二名委充䕶軍一名披甲二名除行為用過馬匹外¶
　其餘佐領下喂養之馬匹並户部從前所買之馬匹¶
　令其查明再令户部將庫銀撥十萬兩購買馬駝應¶
　用尋議政大臣等奏請兵行由何路進發奉¶
㫖往西安一路為第一起往寧夏一路為第二起往宣¶
　府大同神木榆林沿邉一路為第三起如此三路前¶
<pb:KR2c0012_WYG_005-23a>¶
　去則易于應付草束及是奏請出兵日期¶
上命䕶軍統領呉世巴署䕶軍統領噶爾弼率第一起¶
　　　兵于十一月十五日起程駐劄莊浪副都統宗¶
　　　室赫石亨寳色率第二起兵于十一月十九日¶
　　　起程駐劄甘州撫逺大將軍允禵率第三起兵¶
　　　于十二月十二日起程駐劄西寧各于駐劄所¶
　　　在飼養馬匹屆期¶
上御太和殿設鹵簿自出征之王以下並戎服在京王¶
<pb:KR2c0012_WYG_005-23b>¶
　　　貝勒以下並蟒服侍¶
上親詣¶
堂子行禮嗚角祭纛禮畢還¶
　　宫¶
　　　甲子¶
　　　以四川巡撫年羮堯為總督増撥成都駐防滿¶
　　　兵¶
上諭議政大臣等曰四川巡撫年羮堯自軍興以來辦¶
<pb:KR2c0012_WYG_005-24a>¶
　事明敏又能度量西去進𠞰之兵㑹同青海公丹衷¶
　之人運食物米糧接濟殊屬可嘉從前四川地方亦¶
　曽設總督年羮堯係巡撫止理民事無督兵責任現¶
　今軍機𦂳要將年羮堯授為四川總督如明年大兵¶
　前進則由松潘一路進發而在成都駐劄之滿洲兵¶
　止有二千為數甚少將荆州之滿洲兵再派一千前¶
　往成都駐劄預備此滿洲兵俱令都統法喇管轄所¶
　派一千兵之缺著挑選餘丁一千名令其披甲充補¶
<pb:KR2c0012_WYG_005-24b>¶
　　　甲戌¶
　　　都統延信奏以土司楊如松等軍前効用¶
　　　延信等疏言八月二十一日土司楊如松率兵¶
　　　五百運糧至穆魯烏蘇陡遇準噶爾賊人突至¶
　　　傷我千總把總三人兵丁四十八人楊如松等¶
　　　衝突而出今願効力行間又土司陸華齡祁顯¶
　　　邦率土兵赴軍已數月並言受¶
聖主深恩不敢徒食糧餉自求効力即令楊如松駐劄¶
<pb:KR2c0012_WYG_005-25a>¶
　　　那蘭撒蘭陸華齡等駐劄古木蹤跡賊人其被¶
　　　賊傷害之千總等及兵丁俟核明議奏奏入¶
上從之¶
　　　都統和禮奏獲賊黨彭蹴逹㡬¶
　　　和禮等疏言據鶴麗總兵官趙坤報言閏八月¶
　　　初四日有底巴逹克節屬人彭蹴達㡬潛從九¶
　　　人至中甸貿易臣以底巴達克節投順䇿妄阿¶
　　　喇布坦且為之用是以執彭蹴達㡬拘之以¶
<pb:KR2c0012_WYG_005-25b>¶
聞得¶
㫖彭蹴達㡬著解來京¶
　　　十二月壬子¶
　　　運平鞏寧夏等處糧備軍需¶
　　　陜西總督鄂海疏言西寧等處駐劄大兵所需¶
　　　米豆闗係𦂳要若臨時採買恐米價騰貴請于¶
　　　平鞏寧夏等處各倉所貯糧石撥米四萬石豌¶
　　　豆六萬石運至蘭州莊浪以備軍需戸部議覆¶
<pb:KR2c0012_WYG_005-26a>¶
　　　如所請奏入¶
上從之¶
　　　癸丑¶
　　　罷正紅旗副都統祖維新¶
　　　撫逺大將軍允禵疏劾祖維新奉¶
㫖送軍前礮位推諉不前除另遣官送礮位外祖維新¶
　　應革職議政大臣等議如所請奏入得¶
㫖祖維新革退副都統授為三等侍衛仍著軍前効力¶
<pb:KR2c0012_WYG_005-26b>¶
　　　乙夘¶
　　　撫逺大將軍允禵率兵起程¶
　　　先是¶
上諭議政大臣等曰十四阿哥既授為大將軍領兵前¶
　去其纛用正黄旗之纛照依王纛式様簡親王之子¶
　永謙令其帶伊父之纛前往將上三旗侍衛派出三¶
　十員莊親王之䕶衛既于一切處俱不行走如其䕶¶
　衛并親軍中有情願告往効力者爾等親加㨂選奏¶
<pb:KR2c0012_WYG_005-27a>¶
　聞𢎞昉屬下之人亦著照此凡有子弟出兵之王等¶
　外其不出兵之王等亦令各選䕶衛三員貝勒貝子¶
　各二員公等各一員隨十四阿哥前往効力步軍協¶
　領愛哈那行走熟諳令其統轄王等之䕶衛前去尋¶
　　　開列諸王等䕶衛散騎郎典儀共三十六員親¶
　　　軍校四員親軍二十六名具奏奏入報¶
聞至是¶
上命内閣大臣頒給大將軍敕印于¶
<pb:KR2c0012_WYG_005-27b>¶
　太和殿其出征之王貝子公等以下悉戎服侍¶
　太和殿前其在京王貝勒貝子公並二品以上大臣¶
　　　等悉蟒服侍¶
　　午門外允禵上¶
　殿跪受敕印謝¶
恩行禮出諸王以下二品大臣以上隨至列兵處允禵¶
　　　望¶
　　闕叩首肅隊而行¶
<pb:KR2c0012_WYG_005-28a>¶
　　　庚午¶
　　　發黒龍江索倫達呼里寧古塔吉林及¶
　　盛京兵赴軍前¶
上諭議政大臣等曰派黒龍江兵五百名索倫達呼里¶
　兵五百名寧古塔兵五百名吉林兵五百名盛京兵¶
　一千名共兵三千名令於來年三四月間青草發生¶
　時各帶馬匹由索約爾濟地方至喀爾喀河下流上¶
　克爾倫河而去其一路行糧著先派人前往車臣汗¶
<pb:KR2c0012_WYG_005-28b>¶
　一帶令不曽派兵之二十二處扎薩克帮助馬羊再¶
　于達里剛愛羣内取羊撥給其盔甲器械著于京師¶
　製造給予此所派之兵俱發往將軍傅爾丹處再將¶
　傅爾丹向時所領之休息兵丁三千名撥過富寧安¶
　處至于瑚錫圖英柱領去之兵並未到所止之處亦¶
　無勞績將伊等帶去之每佐領下䕶軍一名披甲一¶
　名亦發往富寧安處効力再有派往取吐魯番之兵¶
　今既不取應于吐魯番界口並烏蘭烏蘇等形勢之¶
<pb:KR2c0012_WYG_005-29a>¶
　處著設兵一枝修築城垣四逺哨探加意防守則可¶
　得一切𦂳要信息亦可常得逃人自此直至巴里坤¶
　地方沿途修築墩堡毎堡設兵四五百名令其堅守¶
　而大兵仍照常駐劄巴里坤如敵兵來少則即行殱¶
　滅若多則相機進𠞰如此則我兵永占要地可以待¶
　賊兵之自斃矣此各處邉境駐守之兵每年不過用¶
　銀一二百萬兩將此等事爾等公同詳議具奏尋議¶
　　　覆曰請于將軍傅爾丹所將兵二萬三千四百¶
<pb:KR2c0012_WYG_005-29b>¶
　　　中撥¶
　　盛京及烏拉兵丁並幫丁三千益將軍富寧安軍¶
　　　于都統瑚錫圖副都統英柱等所領兵中撥効¶
　　　力者交都統延信亦率之赴富寧安軍令其効¶
　　　力合計富寧安軍有兵一萬七千二百有餘一¶
　　　切調遣無不足用再者取吐魯番兵既不行可¶
　　　令富寧安移之于吐魯番界口烏蘭烏蘇等處¶
　　　築城防守相機進𠞰其大兵仍留巴里坤駐劄¶
<pb:KR2c0012_WYG_005-30a>¶
　　　至烏蘭烏蘇等處如何設兵如何修城立堡令¶
　　　富寧安詳議具奏奏入¶
上從之¶
　¶
　¶
　¶
　¶
　¶
<pb:KR2c0012_WYG_005-30b>¶
　¶
　¶
　¶
　¶
　¶
　¶
　¶
平定準噶爾方略前編卷五¶
