# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:55.413199
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 續編卷十三
<pb:KR2c0012_WYG_152-1a>¶
欽定四庫全書¶
平定準噶爾方略續編卷十三¶
　　　乾隆二十六年八月庚午¶
　諭參贊大臣阿桂等速奏追捕塞卜騰情形¶
　上諭軍機大臣曰阿桂奏稱詢問從哈薩克來投之¶
　　厄魯特等據供伊等係輝特屬人為塞卜騰所擒¶
　　中途抛棄今塞卜騰已入俄羅斯等語所奏殊未¶
　　明晰昨據阿桂奏伊柱未曽追及塞卜騰伊親領¶
<pb:KR2c0012_WYG_152-1b>¶
　　官兵於七月初旬前往額爾齊斯等處捜捕此時¶
　　曽否起程何以未見奏及今塞卜騰等已入俄羅¶
　　斯諒阿桂等必速往追索著𫝊諭阿桂嗣後辦理¶
　　一切事件務宜明白具奏不可稍有含混仍将現¶
　　在辦理情形作速奏聞¶
　　　辛未¶
　諭御前侍衛副都統安泰等籌議烏魯木齊等處屯¶
　　　田事宜¶
<pb:KR2c0012_WYG_152-2a>¶
　上諭軍機大臣曰安泰等奏烏魯木齊現在屯田五¶
　　處所收穀石甚屬充裕折給官兵願領者少查該¶
　　處屯田有緑旗兵三千名請以二千差操一千屯¶
　　田互相更換等語烏魯木齊收穫穀石雖盈餘甚¶
　　多支用處少但僅以千人屯田則官兵已墾之地¶
　　又必荒蕪甚屬可惜若不通融籌畫穀石陳陳相¶
　　因必致朽腐因思該處兵丁俱係三年一換並未¶
　　挈眷若聴兵丁等移家居住或内地㳺民有願往¶
<pb:KR2c0012_WYG_152-2b>¶
　　立業者令楊應琚查辦酌給田畆籽種安插似有¶
　　禆益即不便如此辦理與其将伊等撤囘内地不¶
　　若就近移往伊犂屯田著𫝊諭安泰阿桂楊應琚¶
　　等相度情形妥協酌議再著軍機大臣議奏昨派¶
　　旌額理阿思哈往代安泰定長今既辦理此事安¶
　　泰等著在該處仍留數月俟定議具奏後即起程¶
　　來京¶
　　　癸酉¶
<pb:KR2c0012_WYG_152-3a>¶
　命道貟蘇凌阿協辦哈喇沙爾事務¶
　上諭軍機大臣曰昨因納世通在哈喇沙爾年久派¶
　　達桑阿前往更換但達桑阿係初辦囘部事務恐¶
　　未能熟悉現在闢展有德爾格等辦事著道貟蘇¶
　　凌阿前往哈喇沙爾協辦¶
　命賞郡王額敏和卓第三子鄂羅木咱卜二品頂帶¶
　　　孔雀翎¶
　上諭軍機大臣曰額敏和卓數年辦事軍前伊長子¶
<pb:KR2c0012_WYG_152-3b>¶
　　素賚璊次子木薩俱承辦公事其吐魯番等處事¶
　　務係伊第三子鄂羅木咱卜管理今據永貴奏伊¶
　　辦理㳺牧約束屬人俱甚妥協著加恩賞戴二品¶
　　頂帶孔雀翎以示鼓勵¶
　　　丙子¶
　　　參贊大臣阿桂等疏奏伊犂二麥豐收¶
　　　阿桂等奏言伊犂屯田兵八百名每人種大小¶
　　　麥十畆新舊囘人八百户每户給麥種一石兹¶
<pb:KR2c0012_WYG_152-4a>¶
　　　於六月二十内外二麥皆熟兵丁所種約計二¶
　　　十分以上可得麥一萬六千石囘人每種一石¶
　　　除口糧及來年籽種外應交大小麥十石約可¶
　　　得八千石俟全行收穫得有細數及粟黍收成¶
　　　時再行請¶
　㫖加恩鼓勵此皆¶
　聖主洪福¶
上蒼黙佑得以雨晹時若百穀用成臣等不勝慶幸奏¶
<pb:KR2c0012_WYG_152-4b>¶
　　　入得¶
　㫖覽奏欣慰下部知之¶
　　　戊寅¶
　　　議鑄給阿竒木伯克等圗記事宜¶
　　　左都御史永貴奏言管轄葉爾羌等城囘人頭¶
　　　目俱有銅石小圗記今囘部蕩平所設阿竒木¶
　　　等伯克俱照内地官制分定品級賞給頂翎辦¶
　　　事大臣等鑄給印信其阿竒木等不便仍用私¶
<pb:KR2c0012_WYG_152-5a>¶
　　　刻圗記請照各邉省土司之例一體給與印記¶
　　　以昭信守奏入得¶
　㫖軍機大臣議奏尋議囘部葉爾羌等城新入版圗¶
　　　辦事大臣俱已鑄給印信其阿竒木等伯克自¶
　　　應一律鑄給圗記凡有公事文移該阿竒木等¶
　　　應同伊沙噶噶雜納齊等伯克署名鈐用但圗¶
　　　記式樣宜加酌定以别等威臣等謹擬將阿竒¶
　　　木等圗記較辦事大臣等印信減小分寸其葉¶
<pb:KR2c0012_WYG_152-5b>¶
　　　爾羌等處阿竒木伯克向來統轄小城今一體¶
　　　俱為¶
　天朝臣僕但品級不同自應量為區别查囘部設立¶
　　　阿竒木共三十一城計其大小酌為三等葉爾¶
　　　羌喀什噶爾阿克蘇和闐為四大城烏什英噶¶
　　　薩爾庫車闢展為四中城沙雅爾賽里木拜庫¶
　　　爾勒玉古爾牌租阿巴特塔什巴里克哈喇哈¶
　　　什克勒底雅玉隴哈什齊爾拉塔克阿斯騰阿¶
<pb:KR2c0012_WYG_152-6a>¶
　　　喇圗什阿喇古玉斯騰阿爾圗什英額齊盤巴¶
　　　爾楚克沙爾呼勒魯克察克托克三喀喇和卓¶
　　　洋赫克勒品為二十三小城俱給與阿竒木伯¶
　　　克圗記其大城圗記分寸視内地佐領中小等¶
　　　城以次遞減謹擬定字様恭候¶
　欽定交該部照例鑄給奏入¶
　上從之¶
　　　辛巳¶
<pb:KR2c0012_WYG_152-6b>¶
　　　議移駐巴里坤等處官兵事宜¶
　　　軍機大臣奏言據侍郎五吉奏巴里坤有屯田¶
　　　緑旗兵一千名雖經墾種而地寒霜早僅收青¶
　　　稞一種故屯田兵亦照駐防例支領鹽菜銀兩¶
　　　兼以粟麥共需銀五萬二千三百兩有竒安西¶
　　　兵丁三千餘名計日遷移俱係折給糧價更不¶
　　　需支食青稞是此項屯田兵丁竟可撤囘交總¶
　　　督楊應琚將安西兵派出屯田以節冗食等語¶
<pb:KR2c0012_WYG_152-7a>¶
　　　又據陜甘總督楊應琚奏撤囘巴里坤屯田兵¶
　　　丁派安西兵五百名屯田事宜曽商之提督劉¶
　　　順今五吉所奏相符又查巴里坤遣犯四百八¶
　　　十餘名若給與口糧同安西兵屯田亦即敷用¶
　　　再巴里坤地氣雖寒上年曾飭屯田官貟試種¶
　　　豌豆一千畆亦皆成熟若以人力糞治並可種¶
　　　麥等語臣等伏查巴里坤屯田所收青稞僅萬¶
　　　餘石兵丁等既不能全行支食今安西兵又移¶
<pb:KR2c0012_WYG_152-7b>¶
　　　往該處則所支銀兩米麪尤多即云試種豌豆¶
　　　有收亦未必常年如舊且巴里坤雖屬西北兩¶
　　　路要地但現在烏魯木齊已設駐防兵丁巴里¶
　　　坤又成内地烏魯木齊相距不逺屯田收穫有¶
　　　餘臣等曽議將兵丁情願挈眷者准其同往安¶
　　　西兵丁既與家口同行若於巴里坤留兵千餘¶
　　　人餘俱移駐烏魯木齊情形尤便應行造房整¶
　　　裝各事宜請交楊應琚安泰定長五吉劉順等¶
<pb:KR2c0012_WYG_152-8a>¶
　　　會商妥議具奏其巴里坤酌留安西兵及遣犯¶
　　　屯田之處俱應如所奏辦理再臣等前議移駐¶
　　　烏魯木齊挈眷兵丁將本營應得錢糧及鹽菜¶
　　　銀兩口糧等項全行支給至巴里坤官兵搭放¶
　　　青稞及所有馬匹夏秋出牧冬春飼秣等事亦¶
　　　請一并交議奏入¶
　上從之¶
　　　壬午¶
<pb:KR2c0012_WYG_152-8b>¶
　諭陜甘總督楊應琚辦理肅州遷移囘人地畆¶
　上諭軍機大臣曰楊應琚奏遷居吐魯番囘人現已¶
　　自肅州起程出闗沿途料理護送等語前據該督¶
　　奏將來囘人起程後所遺熟地肅州民人俱願認¶
　　墾陞科經軍機大臣議覆令於囘人起程後文明¶
　　確數按則陞科該督此時自應遵照前奏確勘妥¶
　　辦其從前𤓰州囘人所遺熟地現在作何辦理之¶
　　處著一并查明具奏¶
<pb:KR2c0012_WYG_152-9a>¶
　　　甲申¶
　　　議給哈密大臣闗防¶
　　　軍機大臣奏言據永寧奏哈密辦理軍務以來¶
　　　一切文移俱用總兵官闗防今改副将駐劄闗¶
　　　防亦須繳囘請照巴里坤之例鑄給印信等語¶
　　　查巴里坤既給與管理官兵庫倫事務大臣印¶
　　　信請將哈密辦理糧餉事務大臣亦給與印信¶
　　　祗兼清漢篆文奏入報¶
<pb:KR2c0012_WYG_152-9b>¶
　聞¶
　　　丙戌¶
　飭諭哈密辦事侍郎永寧等籌辦補支錢糧錯謬¶
　上諭軍機大臣曰阿桂等奏軍營官兵補領錢糧賞¶
　　項向俱行文哈密巴里坤查核支給今准永寧等¶
　　咨駐劄各處官兵補領錢糧均由本處支給在哈¶
　　密等處雖省查核之繁於官兵究無禆益已將伊¶
　　犂官兵應領之項仍照舊辦理咨覆永寧楊應琚¶
<pb:KR2c0012_WYG_152-10a>¶
　　等語所奏甚是官兵補支錢糧俱由哈密等核給¶
　　既可省内地運解而所需什物即就便平價市買¶
　　更有益伊等生計若如永寧等所辦均由本處支¶
　　給先已多一運解之費且新疆物價昂貴伊等支¶
　　銀入手只顧目前轉致不能接濟是永寧等惟知¶
　　脫卸查核之責而於公事有益與否全未籌及况¶
　　辦理此事即變更成例亦當具奏乃徑行定議甚¶
　　屬錯謬著通行𫝊諭各處駐劄大臣所有官兵補¶
<pb:KR2c0012_WYG_152-10b>¶
　　支錢糧仍照舊辦理並詢問永寧等令其明白囘¶
　　奏¶
　　　丁亥¶
　　　烏什阿竒木阿卜都拉等捐助遷往伊犂囘人¶
　　　牲隻什物¶
　命酌量奬賞如例¶
　　　壬辰¶
　諭參贊大臣舒赫德等辦理察噶爾等頭目入¶
<pb:KR2c0012_WYG_152-11a>¶
　覲¶
　上諭軍機大臣曰舒赫德等奏察噶爾伯克之兄子¶
　　孟克薩爾巴噶什伯克之兄子雅木古爾齊俱願¶
　　隨布魯特明伊勒哈入覲並恭進馬匹請㫖遵辦¶
　　等語孟克等輸忱入覲著准其來京所進馬匹如¶
　　果堪充上駟即遇便送京若本屬平常何必逺煩¶
　　人力即留於阿克蘇備用¶
　　　參贊大臣舒赫德等疏奏酌定囘城辦事人貟¶
<pb:KR2c0012_WYG_152-11b>¶
　　　舒赫德等奏言臣等前将葉爾羌等處事務酌¶
　　　定成規具奏惟各城侍衛與司官筆帖式等官¶
　　　貟未有定制謹會議葉爾羌喀什噶爾地大近¶
　　　邉阿克蘇囘城總滙切近伊犂俱事務繁多擬¶
　　　設隨印辦事司官各一貟筆帖式各二貟専辦¶
　　　囘人事務司官筆帖式各一貟由陜甘同知通¶
　　　判内派出管糧官各一貟庫車哈喇沙爾地當¶
　　　要路錢糧亦多擬設筆帖式各二貟由陜甘縣¶
<pb:KR2c0012_WYG_152-12a>¶
　　　丞主簿内派出管糧官各一貟烏什及喀什噶¶
　　　爾所屬之英噶薩爾葉爾羌所屬之和闐皆地¶
　　　僻事簡烏什酌設筆帖式一貟餘城令該駐劄¶
　　　大臣等酌量派委具奏至卡倫牧羣及差務均¶
　　　需侍衛擬派葉爾羌喀什噶爾各十五貟阿克¶
　　　蘇十貟以上文武各貟俱照例三年更換並准¶
　　　保舉議叙以示鼓勵如䝉¶
　俞允臣等通行各駐劄大臣按照新舊日期畫一辦¶
<pb:KR2c0012_WYG_152-12b>¶
　　　理其侍衛等照例揀選引¶
　見司官筆帖式等交軍機大臣揀選引¶
　見派往奏入得¶
　㫖如所奏行¶
　　　癸巳¶
　　　葉爾羌茂特色卜伯克塔里卜以輪班入¶
　覲中途病故¶
　命賞治喪銀五十兩¶
<pb:KR2c0012_WYG_152-13a>¶
　　　乙未¶
　　　阿克蘇阿竒木伯克色梯巴勒氐等捐助遷往¶
　　　伊犂囘人牲隻什物¶
　命酌量奬賞如例¶
　　　九月丙申朔¶
　命賞喀爾喀等應賠牛價之半¶
　上諭軍機大臣曰成衮扎布等奏稱貝子品級公額¶
　　爾克沙喇等選牛三千隻前往伊犂中途因時疫¶
<pb:KR2c0012_WYG_152-13b>¶
　　倒斃一百八十八頭應著喀爾喀四部落賠補等¶
　　語解送牛隻倒斃例應賠補但此次因時疫所致¶
　　並非牧養疎忽著加恩將伊等應賠牛隻減半賞¶
　　給價銀¶
　　　己亥¶
　命賞囘人錫里卜阿三四品頂帶協辦沙雅爾事務¶
　上諭軍機大臣曰書山等奏稱沙雅爾囘人錫里卜¶
　　阿三曽任阿竒木伯克為霍集占所逐隨鄂對在¶
<pb:KR2c0012_WYG_152-14a>¶
　　和闐守城拒賊今又協助參將繼善守備鄭國卿¶
　　等辦送前往伊犂囘人亦屬安協等語錫里卜阿¶
　　三著加恩賞給四品頂帶協同阿竒木瑪哈黙特¶
　　辦事¶
　　　辛丑¶
　諭參贊大臣阿桂籌辦塔爾巴噶台駐兵屯田事宜¶
　上諭軍機大臣曰昨據阿桂議奏塔爾巴噶台等處¶
　　駐兵事宜具見實心籌辦惟遷移都爾伯特扎哈¶
<pb:KR2c0012_WYG_152-14b>¶
　　沁游牧一事不便允行前經巴蘭泰奏将都爾伯¶
　　特部落遷於舊㳺牧之額爾齊斯續又内移未免¶
　　紛擾今隨圍之該部落人等俱言現居烏蘭古木¶
　　之地甚好生計較前富足可見伊等安土重遷巴¶
　　蘭泰所奏殊屬未協至扎哈沁現在展拓卡倫㳺¶
　　牧寛廣又將伊等遷於塔爾巴噶台必非所願雖¶
　　此地竟置之閒曠恐有哈薩克等越界㳺牧但前¶
　　此越界之人一經發兵驅逐即已移囘則是尚知¶
<pb:KR2c0012_WYG_152-15a>¶
　　畏懼即暫不駐兵每年巡查一次有越界者照前¶
　　驅逐稍有違玩即收其所有以示懲戒諒可無虞¶
　　朕意塔爾巴噶台雖終須駐兵此時不必太速伊¶
　　犂官兵在外日久俟新兵更換後耕牧漸有積蓄¶
　　再行議及始為有益著軍機大臣議奏阿桂在軍¶
　　前日久今派明瑞領換班官兵至伊犂與阿桂交¶
　　代其伊犂事務俱照阿桂所定章程辦理阿桂來¶
　　京休息數年再往代明瑞此時塔爾巴噶台正可¶
<pb:KR2c0012_WYG_152-15b>¶
　　駐兵屯田是此事始終皆阿桂之勞績矣伊既於¶
　　七月起程追捕塞卜騰並𫝊諭阿桂將現在情形¶
　　作速奏聞¶
　諭定邉左副将軍成衮扎布籌辦科卜多駐兵屯田¶
　　　事宜¶
　上諭軍機大臣曰厄魯特囘部蕩平烏里雅蘇台事¶
　　務較前甚簡雖有供應哈薩克來使及照管積貯¶
　　糧餉祗須酌留官兵不必多為駐劄至卡倫侍衛¶
<pb:KR2c0012_WYG_152-16a>¶
　　前已減半今伊犂烏魯木齊各駐官兵亦應將此¶
　　等侍衛撤囘以省浮費現在該處所貯糧石雖多¶
　　但不預籌接濟必又煩内地之力烏里雅蘇台雖¶
　　不便屯田而科卜多向屬可耕之地若令成衮扎¶
　　布仍駐劄烏里雅蘇台另派參贊大臣在科卜多¶
　　屯田數年後将官兵移駐将來塔爾巴噶台額爾¶
　　齊斯等處駐兵便成犄角之勢著𫝊諭成衮扎布¶
　　等將烏里雅蘇台現在糧石若干足敷官兵若干¶
<pb:KR2c0012_WYG_152-16b>¶
　　人之食或裁兵或折價又可省出若干可否全撤¶
　　卡倫侍衛及科卜多駐兵屯田之處詳議具奏¶
　　　議安揷羅卜淖爾囘人事宜¶
　　　參贊大臣舒赫德奏言尚書公阿里衮從前收¶
　　　服羅卜淖爾囘人未經查辦臣遵¶
　㫖行文德爾格等查得羅卜淖爾有兩部落一為喀¶
　　　喇庫勒一為喀喇和卓喀喇和卓又分為五處¶
　　　而喀喇庫勒僅一伯克約束難周請増一貟協¶
<pb:KR2c0012_WYG_152-17a>¶
　　　辦喀喇和卓五處各一伯克不相統屬請派二¶
　　　貟總管二貟協辦所有伊等屬人共一百八十¶
　　　三户一千七十一名口每年交納哈什翎百枝¶
　　　海倫九張其喀喇庫勒伯克哈什哈請授為該¶
　　　處總管伯克喀喇和卓五伯克内呢雅斯呼里¶
　　　率先歸附伊帕勒人頗明白請授為喀喇和卓¶
　　　五處總管伯克仍各管本處以二貟協辦其三¶
　　　處仍以舊伯克沙特璊呢雅斯什克阿子納管¶
<pb:KR2c0012_WYG_152-17b>¶
　　　理伊等公舉之克什呼里阿爾蘇霍雅木巴勒¶
　　　氐俱授為協辦伯克就近派委又有素布爾格¶
　　　熟習道路請授為小伯克在吐魯番居住承辦¶
　　　賦役奏入得¶
　㫖軍機大臣議奏尋議從前阿里衮收服該部落囘¶
　　　人時因軍務未竣暫歸額敏和卓管轄今囘部¶
　　　蕩平各城俱添設伯克自應一體辦理舒赫德¶
　　　所奏喀喇庫勒喀喇和卓總管伯克三人應請¶
<pb:KR2c0012_WYG_152-18a>¶
　　　授為五品伯克其舊伯克三人及新補協辦伯¶
　　　克三人與承辦賦役之素布爾格俱授為六品¶
　　　伯克五品缺出由闢展大臣奏請補授六品缺¶
　　　出即行補授具奏所交常賦亦准其照前辦理¶
　　　奏入¶
　上從之¶
　　　甲辰¶
　御前侍衛副都統安泰等疏奏交代起程各事宜¶
<pb:KR2c0012_WYG_152-18b>¶
　　　安泰等奏言更換臣等之旌額理阿思哈於七¶
　　　月二十八日抵烏魯木齊臣安泰臣定長将應¶
　　　辦事宜㑹同交代於八月二十日起程囘京查¶
　　　烏魯木齊五村共屯田五萬三百餘畆計大小¶
　　　麥收成自八九分至十分以上約四萬五千九¶
　　　百石有竒又據厄魯特等報知昌吉産硝特訥¶
　　　格爾産磺隨飭配造火藥數百觔尚屬可用奏¶
　　　入報¶
<pb:KR2c0012_WYG_152-19a>¶
　聞¶
　　　壬子¶
　申諭御前侍衛副都統安泰等㑹議駐兵事宜¶
　上諭軍機大臣曰據安泰定長奏稱由烏魯木齊起¶
　　程至喀喇和卓奉到㑹議遷移兵丁招徠户口之¶
　　㫖復囘烏魯木齊等語安泰等駐劄日久熟悉情¶
　　形故令與旌額理等㑹議此外别無他事議定具¶
　　奏後即行來京不必在彼守候¶
<pb:KR2c0012_WYG_152-19b>¶
　　　丙辰¶
　命都爾伯特烏梁海等隨圍馬駝仍從官給¶
　上諭軍機大臣曰成衮扎布等奏都爾伯特王䇿凌¶
　　烏巴什烏梁海内大臣察達克等呈稱伊等生計¶
　　近漸饒裕嗣後輪班隨圍情願自備馬駝扎哈沁¶
　　公扎木禪之子捫特什亦行呈請等語䇿凌烏巴¶
　　什等所請具見忱悃深屬可嘉但伊等生計較前¶
　　雖稍有起色未必饒裕若准其自備馬駝尚恐不¶
<pb:KR2c0012_WYG_152-20a>¶
　　無拮据著𫝊諭成衮扎布等辦理都爾伯特烏梁¶
　　海扎哈沁人等輪班隨圍仍照前給與馬駝俟數¶
　　年後生計果足再如所請停止官辦仍将加恩伊¶
　　等之處曉示知之¶
　　　己未¶
　命更換伊犂等處領隊大臣¶
　上諭軍機大臣曰都統豐安等駐劄新疆日久應派¶
　　貟更換著派副都統鄂津前往伊犂更換豐安副¶
<pb:KR2c0012_WYG_152-20b>¶
　　都統曹瑛更換豐訥亨副都統常岳前往喀什噶¶
　　爾更換富虎副都統素誠前往烏什更換永慶副¶
　　都統扎拉豐阿前往烏里雅蘇台更換扎隆阿副¶
　　都統雅朗阿更換福祿又¶
　諭曰海崇阿現在病痊著以總兵官職御前往喀什¶
　　噶爾更換揚寧¶
　　　議烏里雅蘇台馬匹撥解巴里坤事宜¶
　　　定邉左副將軍成衮扎布奏言查烏里雅蘇台¶
<pb:KR2c0012_WYG_152-21a>¶
　　　有馬六千八百餘匹又喀爾喀四部落賠補官¶
　　　馬亦多現在需用處少請量撥四五千匹派官¶
　　　兵送至内地牧羣奏入得¶
　㫖軍機大臣議奏尋議烏里雅蘇台現在需馬無多¶
　　　自應通融撥解但内地牧羣馬亦足用現議派¶
　　　給八旗及聴直𨽻兵民購買惟來年往伊犂囘¶
　　　部換班官兵應給馬匹巴里坤官馬六百餘匹¶
　　　尚不敷用應請將此項官馬量撥四五千匹送¶
<pb:KR2c0012_WYG_152-21b>¶
　　　往巴里坤交永寧等牧放備用程途既近調撥¶
　　　最便奏入¶
　上從之¶
　　　辛酉¶
　命官兵補領錢糧由大臣給照察核¶
　上諭軍機大臣曰據永寧奏稱駐劄各處官兵應行¶
　　補領錢糧經總督楊應琚咨㑹各該大臣以哈密¶
　　無册籍可稽不便據官兵等呈詞給發應由本處¶
<pb:KR2c0012_WYG_152-22a>¶
　　支給今奉飭諭謹將緣由囘奏請將官兵補領之¶
　　項令各該處造册知㑹等語所辦亦是軍需闗係¶
　　錢糧若無册籍可稽僅據官兵呈禀即行支給必¶
　　致冐銷滋弊又費催追之力公私俱屬不便嗣後¶
　　各該處大臣凡遇官兵補領錢糧務即出具印照¶
　　以備查核並著通行𫝊諭知之¶
　　　壬戌¶
　　　議入¶
<pb:KR2c0012_WYG_152-22b>¶
　覲囘人馬駝停止官辦事宜¶
　　　軍機大臣奏言查乾隆二十四年囘人漠咱帊¶
　　　爾入¶
　覲囘抵哈密經辦事大臣五吉給與官馬駝欽奉¶
　諭㫖申飭著賠還一半二十五年新柱等帶領布魯¶
　　　特葉爾羌等處囘人歸程因䭾載牲隻不敷交¶
　　　與永寧淑寳派貟向囘人取價代雇誠以囘部¶
　　　歸誠輪班來京之伯克等已成年例若每次官¶
<pb:KR2c0012_WYG_152-23a>¶
　　　給牲隻轉覺勞費應請嗣後每年入¶
　覲囘人若係賞物行裝牲隻不敷仍派貟代辦至自¶
　　　置什物則皆以原來馬駝䭾載母庸官為辦理¶
　　　奏入¶
　上從之¶
　　　乙丑¶
　　　議駐防屯田兵丁事宜¶
　　　參贊大臣阿桂奏言塔爾巴噶台地居厄魯特¶
<pb:KR2c0012_WYG_152-23b>¶
　　　西北與俄羅斯哈薩克相近自應駐兵屯田查¶
　　　臣等前議來年在瑪納斯等處安設林堡此次¶
　　　換班兵丁将屆伊犂所有籽種口糧亦足擬於¶
　　　癸未年二月初從伊犂派領隊大臣一貟馬兵¶
　　　五百名屯田兵三百名前往駐劄自輝邁拉呼¶
　　　至都圗嶺設卡倫二十一所並遷移都爾伯特¶
　　　扎哈沁等部落以壯聲援每年仍派兵巡查一¶
　　　次至現在伊犂所獲糧石除支用外約餘萬石¶
<pb:KR2c0012_WYG_152-24a>¶
　　　可符軍機處原議駐兵五千請俟換班兵丁全¶
　　　到再行酌量派撥奏入得¶
　㫖軍機大臣議奏尋議阿桂所奏塔爾巴噶台駐防¶
　　　欽奉¶
　諭㫖俟伊犂積蓄充裕再行辦理其遷移都爾伯特¶
　　　等㳺牧亦遵¶
　諭停止查伊犂及囘城共有馬兵三千一百餘名緑¶
　　　旗兵一萬二千餘名合計屯田之兵居其大半¶
<pb:KR2c0012_WYG_152-24b>¶
　　　應量為裁撤所餘地畝即召募囘人耕種庶熟¶
　　　地不致荒蕪請交與永貴旌額里等籌議具奏¶
　　　至阿桂所奏伊犂駐兵三千名今既暫停塔爾¶
　　　巴噶台駐兵查伊犂現駐馬兵一千五百名酌¶
　　　増一千名葉爾羌等城共駐兵一千名烏魯木¶
　　　齊駐兵五百名擬派出京師滿洲兵二千黒龍¶
　　　江滿洲索倫兵一千察哈爾厄魯特兵一千前¶
　　　往更換其察哈爾及新舊厄魯特等有願挈眷¶
<pb:KR2c0012_WYG_152-25a>¶
　　　同來者聴此次換班兵丁僅係防守應照征戰¶
　　　之兵減半賞給滿洲兵二千人給馬二匹二人¶
　　　合給駝一隻仍行文甘肅哈密巴里坤烏魯木¶
　　　齊阿克蘇各大臣酌量接濟其阿桂奏請調取¶
　　　侍衛十五貟查塔爾巴噶台尚未駐兵擬暫将¶
　　　卡倫侍衛十一貟緩其派撥其餘四貟請派大¶
　　　臣等揀選引¶
　見亦交明瑞等帶往奏入得¶
<pb:KR2c0012_WYG_152-25b>¶
　㫖葉爾羌有馬兵二百名即已足用著将新派之一¶
　　百名撥往伊犂其察哈爾厄魯特等兵著富德巴¶
　　圗濟爾噶爾馳驛前往㨂選再此次換班兵丁行¶
　　走甚緩沿途宜加意牧養馬駝従前征戰兵丁馬¶
　　駝倒斃過多尚須賠補若伊等不知愛惜則是自¶
　　取罪戾著明瑞及領隊大臣通行𫝊諭官兵等知¶
　　之¶
平定準噶方略續編卷十三¶
