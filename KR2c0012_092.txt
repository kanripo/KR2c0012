# -*- mode: mandoku-view; -*-
#+TITLE: 平定準噶爾方略
#+DATE: 2015-08-24 22:26:53.839055
#+PROPERTY: ID KR2c0012
#+PROPERTY: BASEEDITION WYG    
#+PROPERTY: JUAN 正編卷三十八
<pb:KR2c0012_WYG_092-1a>¶
欽定四庫全書¶
平定準噶爾方略正編卷三十八¶
　　　乾隆二十二年春三月癸卯¶
　訓諭將軍大臣等和衷集事¶
　上諭軍機大臣曰此次將軍成衮札布副將軍兆恵¶
　　叅贊大臣舒赫徳等分路進兵伊等承辦事務雖¶
　　俱有專責仍宜彼此互商斟酌辦理其兩路大兵¶
　　會合後成衮扎布即應統領諸大臣公同商辦方¶
<pb:KR2c0012_WYG_092-1b>¶
　　於公事有濟即哨探隊内大臣等領兵前往與大¶
　　兵相離較逺其一應事宜自當責令專辦至㑹合¶
　　一處仍宜各按品級統以將軍事權始歸畫一倘¶
　　領兵大臣稍分彼此或互相推諉殊非仰體朕委¶
　　任之意著傳諭成衮扎布兆恵舒赫徳富徳等當¶
　　以前次將軍大臣為戒務宜和衷共濟迅奏膚功¶
　　朕實有厚望焉¶
　　　乙巳¶
<pb:KR2c0012_WYG_092-2a>¶
　諭叅贊大臣唐喀禄等辦理安插厄魯特人衆事宜¶
　上諭軍機大臣曰唐喀祿等奏稱喀爾喀地方現有¶
　　扎哈沁特楞古特竒爾吉斯烏爾罕濟蘭及輝特¶
　　存留人衆約計萬人此等均非善類日久不免滋¶
　　事請將扎哈沁人等令在卡倫内居住特楞古特¶
　　竒爾吉斯烏爾罕濟蘭人等賞給東三省官兵為¶
　　奴其上年輝特部落遷移時存留七百餘人詢問¶
　　䇿卜登多爾濟普爾普等如不願歸併同居亦照¶
<pb:KR2c0012_WYG_092-2b>¶
　　例分賞為奴等語唐喀祿等所奏甚是但不應將¶
　　輝特存留人衆更向䇿卜登多爾濟等詢問方行¶
　　分賞現在輝特人等形跡可疑其應行辦理之處¶
　　已降㫖令伊等悉心查察此時䇿卜登多爾濟普¶
　　爾普等如稍有可疑應即先行勦滅並將其所留¶
　　人等一併酌辦若未辦伊等而先辦其所留人衆¶
　　恐伊等轉藉為口實再扎哈沁人等此時並無别¶
　　情暫令遷至卡倫内居住事屬可行至特楞古特¶
<pb:KR2c0012_WYG_092-3a>¶
　　竒爾吉斯烏爾罕濟蘭人等著即照古爾班和卓¶
　　屬人之例一體賞給索倫官兵為奴其應如何遣¶
　　往之處㑹同䇿布登扎布酌量辦理¶
　命革副都統扎爾杭阿職¶
　上諭軍機大臣曰從前自軍營回京大臣奏稱扎爾¶
　　杭阿告稱哈達哈於𠞰滅古爾班和卓時收獲賊¶
　　人珍珠等物朕以其言無據飭令密查今據舒赫¶
　　徳查奏哈達哈並無其事明係扎爾杭阿與哈達¶
<pb:KR2c0012_WYG_092-3b>¶
　　哈素不相能故為此傾陷之計朕辦理諸務一本¶
　　至公豈肯以一空言而即治人之罪且哈達哈之¶
　　罪並不在此伊身為將軍帶領大兵任意遲延以¶
　　致阿布賚脫逃是亦罪有應得扎爾杭阿不以此¶
　　具奏而反以全無影響之事有意傾軋此風㫁不¶
　　可長扎爾杭阿著革職在粘桿處行走朕簡用大¶
　　臣寄以閫外重任原期同心協力共奏膚功果有¶
　　應行叅奏之事自當據實陳奏若彼此相傾全不¶
<pb:KR2c0012_WYG_092-4a>¶
　　以國事為重辜恩溺職㫁難姑容著傳諭軍營大¶
　　臣等知之¶
　　　丙午¶
　諭定邊將軍成衮扎布等籌辦𣲖兵耕種事宜¶
　上諭軍機大臣曰現在大兵前進賊衆諒無不知厄¶
　　魯特等勢窮力竭必竄入哈薩克境内惟是大兵¶
　　撤回後伊等仍復占據巢穴終非一勞永逸之計¶
　　著即於進兵時召幕回人墾種地畝並將帶往綠¶
<pb:KR2c0012_WYG_092-4b>¶
　　旗兵丁派令耕種不特秋成之後可資軍食且使¶
　　賊人無可歸之路哈薩克勢不能久資養贍必至¶
　　自相戕賊庶可以永絶根株著傳諭成衮扎布兆¶
　　恵舒赫徳等將作何派令耕種及防守額林哈畢¶
　　爾噶一帶地方堵禦賊人之處公同酌議一面奏¶
　　聞一面即領兵前往¶
　諭黑龍江將軍綽爾多等查辦齊木齊格特人等事¶
　　　宜¶
<pb:KR2c0012_WYG_092-5a>¶
　上諭軍機大臣曰齊木齊格特人等係喀爾喀車臣¶
　　汗部落所屬因伊等肆行搶掠派兵查辦今據納¶
　　穆扎爾奏稱齊木齊格特人等俱因懼罪逃往呼¶
　　倫貝爾地方彼處係黒龍江將軍所轄著傳諭綽¶
　　爾多等務即遣兵查拏將賊首解送京師治罪其¶
　　情罪較重者即在彼處正法餘俱賞給索倫巴爾¶
　　虎等為奴㫁不得少事姑息再呼倫貝爾地方人¶
　　内或有賊等戚屬私行藏留者並著嚴切曉諭責¶
<pb:KR2c0012_WYG_092-5b>¶
　　令擒獻倘敢容隠查出一併從重治罪¶
　　　戊申¶
　諭定邊將軍成衮扎布等籌辦𠞰滅噶勒雜特人等¶
　上諭軍機大臣曰據成衮扎布等奏稱哈薩克錫喇¶
　　等帶領噶勒雜特百餘户遷往額爾齊斯前已有¶
　　㫖令唐喀祿堵禦逃竄賊衆若噶勒雜特等逃向¶
　　齋爾地方唐喀祿即可就近辦理等語第噶勒雜¶
　　特人等如不逃向齋爾應作何辦理之處尚未籌¶
<pb:KR2c0012_WYG_092-6a>¶
　　及從前命唐喀祿前往䇿凌等游牧㑹同䇿凌等¶
　　𠞰滅噶勒雜特人等伊等自能遵㫖辦理倘賊衆¶
　　仍在額爾齊斯則應另行籌辦因思大兵進𠞰後¶
　　即應將喀爾喀兵丁撤回與其回至巴里坤再行¶
　　遣回不若即於撤兵時遣往額爾齊思𠞰滅賊衆¶
　　再由彼處遣回各游牧較為便㨗如喀爾喀兵丁¶
　　不敷調遣現有應撤索倫兵丁亦同喀爾喀一併¶
　　遣往俟將賊人辦竣即由彼處遣回路亦較便著¶
<pb:KR2c0012_WYG_092-6b>¶
　　傳諭成衮扎布等遵照辦理¶
　　　定邊將軍成衮扎布等疏奏大兵起程進𠞰日¶
　　　期¶
　　　成衮扎布等奏言臣等領兵七千名一路由朱¶
　　　爾都斯前進一路由額林哈畢爾噶前進臣成¶
　　　衮扎布隊内派兵一千四百名令富徳博爾奔¶
　　　察諾爾卜扎卜鄂穆布等帶領為哨探隊又派¶
　　　索倫兵八百名令明瑞色布騰巴爾珠爾管理¶
<pb:KR2c0012_WYG_092-7a>¶
　　　吉林兵二百五十名令滿福管理察哈爾兵二¶
　　　百五十名令敏珠爾多爾濟管理喀爾喀兵五¶
　　　百名令旺布多爾濟齊旺多爾濟管理綠旗兵¶
　　　四百名令明瑞兼管臣成衮扎布舒赫徳總統¶
　　　督率哨探隊於二月初十日起程大隊於十一¶
　　　日起程臣兆恵隊内派兵一千五百名令額爾¶
　　　登額鄂卜什達體善順徳訥等帶領為哨探隊¶
　　　又派索倫兵七百名令三格圖倫楚竒撤布管¶
<pb:KR2c0012_WYG_092-7b>¶
　　　理察哈爾兵六百名令端濟布管理吉林兵三¶
　　　百名令愛隆阿管理阿拉善兵四百名令羅卜¶
　　　藏多爾濟管理緑旗兵四百名令三格兼管臣¶
　　　兆恵鄂實永貴總統督率哨探隊於三月初十¶
　　　日起程大隊兵亦於十一日起程臣等同心協¶
　　　力務期迅奏膚功仰副我¶
　皇上簡任之意又現在巴里坤駐劄喀爾喀台吉噶¶
　　　勒桑兵丁敏珠爾等八十三人或自臺站撤回¶
<pb:KR2c0012_WYG_092-8a>¶
　　　或由伊犁被圍脫出僉稱情愿効力甚屬奮勉¶
　　　内年老有疾人員遣回各部落其餘官員兵丁¶
　　　六十七人臣成衮扎布帶往効力奏入報¶
　聞¶
　　　庚戌¶
　諭參賛大臣哈達哈等擒𠞰輝特部落事宜¶
　上諭軍機大臣曰哈達哈特奏稱據輝特部落䕶衛¶
　　阿齊呈首䇿卜登多爾濟差人潛通阿逆並謀逃¶
<pb:KR2c0012_WYG_092-8b>¶
　　竄隨即調兵前往辦理其留駐塔米爾衆輝特等¶
　　亦移咨䇿布登扎布派員擒拏分賞喀爾喀等語¶
　　輝特人衆本與阿逆同謀前曽降㫖令䇿布登扎¶
　　布等加意防範相機辦理今阿齊既將賊情首告¶
　　哈達哈即領兵進𠞰甚合機宜至留駐塔米爾衆¶
　　輝特等亦不應俱行分賞著將丁壯人等悉行誅¶
　　滅其婦女酌量分賞喀爾喀方為妥協又䇿布登¶
　　扎布奏達什達瓦人衆現在鄂爾昆與塔米爾密¶
<pb:KR2c0012_WYG_092-9a>¶
　　邇應將分賞輝特人衆事宜曉諭伊等使其不妄¶
　　生疑懼已令布林託言此項輝特人衆牲隻無多¶
　　是以令其歸入哈爾哈地方分駐等語䇿布登扎¶
　　布辦理甚謬厄魯特生性猜疑若不將實在情形¶
　　曉諭反啟伊等疑懼著即將䇿布登多爾濟等背¶
　　叛情由及領兵前往擒𠞰之處明白曉諭達什達¶
　　瓦人等知悉¶
　諭貝子額敏和卓防範回人唐噶塔爾等¶
<pb:KR2c0012_WYG_092-9b>¶
　上諭軍機大臣曰成衮扎布等奏和據額敏和卓呈¶
　　報噶爾藏多爾濟所屬回人唐噶塔爾沙呼里等¶
　　帶領回人一百餘户現住魯克察克地方應如何¶
　　安插侯㫖遵行等語此等回人即交與額敏和卓¶
　　管理但伊等久為噶爾藏多爾濟所屬倘有潜通¶
　　噶爾藏多爾濟之事或乗閒潜逃葉爾羌喀什噶¶
　　爾等處俱未可定著傳諭額敏和卓加意防範如¶
　　尚屬安靜令其種地謀生形跡稍有可疑即奏聞¶
<pb:KR2c0012_WYG_092-10a>¶
　　請㫖辦理¶
　　　辛亥¶
　諭陜甘總督黃廷桂等籌辦接濟馬匹事宜¶
　上諭軍機大臣曰西路大兵現已進𠞰馬匹必須多¶
　　為豫備巴里坤地方應再備馬三四千匹以資調¶
　　撥方為妥協著傳諭黃廷桂速為籌辦母致臨期¶
　　有悞送到馬匹阿里衮務須派兵加意牧養以備¶
　　不時之需再大兵進𠞰厄魯特等自必畏罪投誠¶
<pb:KR2c0012_WYG_092-10b>¶
　　如有前赴巴里坤者即將伊等頭目先行送赴京¶
　　師所屬人衆亦隨即移至内地俟過巴里坤後其¶
　　應行𠞰滅者即行𠞰滅所餘妻子酌量分賞官兵¶
　　毋得稍存姑息¶
　　　壬子¶
　命授兆垣三等侍衛官達色藍翎侍衛¶
　上諭軍機大臣曰副將軍兆惠等遣至行在備朕詢¶
　　問之副䕶軍校兆坦奬賞藍翎官達色俱隨兆恵¶
<pb:KR2c0012_WYG_092-11a>¶
　　等沿途𠞰賊奮勉行走兆坦兩次前往噶爾藏多¶
　　爾濟游牧尤屬勇往著加恩授兆坦三等侍衛官¶
　　達色藍翎侍衛¶
　　　乙夘¶
　諭定邊將軍成衮扎布等拏解賊人事宜¶
　上諭軍機大臣曰據將軍成衮扎布等奏稱此次兩¶
　　路進兵務期擒拏賊首其厄爾錐音等如赴軍營¶
　　投誠暫行安撫俟凱旋後解送京師等語所奏甚¶
<pb:KR2c0012_WYG_092-11b>¶
　　合機宜衆厄魯特内惟吞圖布並未從逆尚可寛¶
　　恕其餘俱不得稍存姑息再噶爾藏多爾濟所屬¶
　　宰桑達什林沁沙喇沁屯圖卜三人情更可惡務¶
　　將此三人拏獲同噶爾藏多爾濟扎那噶爾布尼¶
　　瑪哈薩克錫喇等一併解送來京倘陣前受傷已¶
　　重即在彼正法以彰國憲¶
　　　己未¶
　　　甘肅巡撫吳達善疏奏撥貯巴里坤糧餉事宜¶
<pb:KR2c0012_WYG_092-12a>¶
　　　吳達善奏言巴里坤存貯糧二萬五千七百七¶
　　　十餘石現在支給進𠞰官兵及駐防屯田各兵¶
　　　口糧籽種僅存九千餘石伏思此次進𠞰賊衆¶
　　　易如拉朽摧枯將來官兵凱旋及駐防屯田各¶
　　　兵丁需糧甚多臣擬在哈密倉貯内酌撥糧二¶
　　　萬石於四月内運至巴里坤其哈密倉儲仍陸¶
　　　續撥運以備支給奏入報¶
　聞¶
<pb:KR2c0012_WYG_092-12b>¶
　　　辛酉¶
　命議敘陜甘總督黃廷桂¶
　上諭大學士曰據黃廷桂奏辦解巴里坤軍營馬駝¶
　　已於各官兵未起程之前全數解到經領兵大臣¶
　　公同挑騐臕壯堪以乗騎等語黃廷桂此次解送¶
　　馬駝妥協迅速辦理甚屬可嘉著交部議敘其管¶
　　解各員弁著查明一併咨部議敘¶
　　　四月壬戌朔¶
<pb:KR2c0012_WYG_092-13a>¶
　命原任總兵丒達仍馳驛往巴里坤聽候調遣¶
　　　癸亥¶
　　　署安西提督傅魁解至¶
　行在審明正法¶
　上諭軍機大臣曰向來緑營將弁懦怯取巧好為張¶
　　大是以此番用兵從未委以專任知其不足集事¶
　　也上年額敏和卓奏莽噶里克附和尼瑪等為逆¶
　　傅魁現領兵在彼伊久在營行由總兵署理提督¶
<pb:KR2c0012_WYG_092-13b>¶
　　自當感激圖報其所領綠旗兵國家豢養有年遇¶
　　事驅䇿亦足鼔舞士衆因即命伊帶兵一千㑹同¶
　　額敏和卓辦理吐魯番事務適莽噶里克自行投¶
　　來相遇於鹽池途次乃伊並不將莽噶里克擒獲¶
　　審明實情以正國法竟並其所帶二十人盡行𠞰¶
　　滅其辦理悖謬若此因即拏解行在朕親加鞫訊¶
　　前後情節伊俯首無辭惟稱莽噶里克已自來降¶
　　如僅拏解軍營無以見已之功並令同伊進兵之¶
<pb:KR2c0012_WYG_092-14a>¶
　　丒達對質當時曽勸伊不可遽殺伊亦毫無可辯¶
　　夫以一千之兵遇數十來投之賊何難就擒非若¶
　　猝遇賊衆臨陣對敵不能别白首從之可比乃必¶
　　盡殺無遺是誠何心且原報殺賊三十人而丒達¶
　　在彼所親見者僅二十人其十人則莽噶里克投¶
　　來時所殺之厄魯特也傅魁以他人所殺掩為已¶
　　功其欺誑邀功情罪甚為可惡綠營習氣惡劣如¶
　　此不可不嚴加懲創傅魁著即處斬並將此通行¶
<pb:KR2c0012_WYG_092-14b>¶
　　曉諭提鎮各標營以此為鑒力除從前惡習以肅¶
　　軍紀¶
　命免治原任叅將邁斯漢罪¶
　上諭軍機大臣曰原任叅將邁斯漢奉派領兵前往¶
　　探取副將軍兆惠等信息中途並未奮勉行走輕¶
　　聽訛言遽爾回營其恇怯退縮律以軍法罪不容¶
　　誅然尚非傅魁之欺誑邀功者可比邁斯漢著從¶
　　寛别其深罪仍查明伊隊内有無陣亡之人奏聞¶
<pb:KR2c0012_WYG_092-15a>¶
　　另降諭㫖¶
　　　甲子¶
　命查拏千總䇿卜登治罪¶
　上諭軍機大臣曰先經副將軍兆恵具奏千總䇿卜¶
　　登陷入賊中未經脫出嗣據侍衛兆坦供稱䇿卜¶
　　登在噶爾藏多爾濟游牧更換厄魯特服色已降¶
　　㫖將伊妻子拏交刑部今復詢軍營前來人等俱¶
　　稱上年䇿楞進兵時䇿卜登已更換厄魯特服色¶
<pb:KR2c0012_WYG_092-15b>¶
　　此皆係䇿楞疎縱之罪而䇿卜登以䝉古世僕甘¶
　　心從賊罪無可逭著即嚴行查拏獲日照例凌遲¶
　　處死並著將伊父雙柱革退侍衛及伊親屬人等¶
　　俱拏交刑部按律定擬治罪¶
　　　乙丒¶
　命侍郎雅爾哈善為軍營叅賛大臣留侍郎阿里衮¶
　　　駐劄巴里坤辦理事務¶
　上諭軍機大臣曰前降㫖令阿里衮暫留巴里坤代¶
<pb:KR2c0012_WYG_092-16a>¶
　　雅爾哈善辦理事務俟雅爾哈善回至巴里坤阿¶
　　里衮仍赴軍營辦事今大兵已經前進巴里坤無¶
　　緊要事務阿里衮承辦已有端緒而雅爾哈善赴¶
　　行在面聆訓諭軍營一切事宜俱已詳悉指示著¶
　　即前往軍營在叅賛大臣上行走事竣之日成衮¶
　　扎布兆恵舒赫徳等俱著遵㫖來京定邊右副將¶
　　軍印信即交雅爾哈善掌管留彼辦事其巴里坤¶
　　現在應辦事務即著阿里衮駐劄辦理¶
<pb:KR2c0012_WYG_092-16b>¶
　　　署理定邊左副將軍印務䇿布登扎布疏奏分¶
　　　賞籽糧事宜¶
　　　䇿布登扎布奏言前因輝特人等在烏蘭古木¶
　　　等處耕種奉¶
　㫖賞給籽種二百石今䇿布登多爾濟等潜謀背叛¶
　　　現經臣哈達哈等領兵辦理此項籽種無庸賞¶
　　　給查烏梁海内大臣察達克等向蒙¶
　皇上施恩賞給口糧伊等感激奮勉著有勞績現在¶
<pb:KR2c0012_WYG_092-17a>¶
　　　奉¶
　㫖令伊等遷回舊游牧地方懇於此項籽種内賞給¶
　　　一百石俾得從容播種以資生理再上年自巴¶
　　　里坤前來之台吉噶爾丹達爾扎普爾普䇿凌¶
　　　及扎薩克圖汗部落公旺親扎卜等俱由準噶¶
　　　爾地方甫回生計稍艱並請將籽種一百石均¶
　　　匀分賞噶爾丹達爾扎普爾普䇿凌旺親扎卜¶
　　　所屬等令其種地自給奏入報¶
<pb:KR2c0012_WYG_092-17b>¶
　聞¶
　　　大學士管陜甘總督黃廷桂疏奏塔勒納沁屯¶
　　　種情形¶
　　　黃廷桂奏言前經臣奏請派兵二百名赴塔勒¶
　　　納沁開墾屯種本年春間經署鎮臣祖雲龍派¶
　　　委都司王麟帶兵乗時墾種今臣往回哈密復¶
　　　行飭查據該鎮稟稱塔勒納沁地方從前約有¶
　　　地三千餘畝自乾隆七年停種之後厯今十五¶
<pb:KR2c0012_WYG_092-18a>¶
　　　六載渠道淤塞開挖修築在在須費人工現在¶
　　　上緊開闢止可種地一千五六百畝佈種青稞¶
　　　一百五六十石餘地至明嵗再行辦理臣查邊¶
　　　屯有裨兵丁創始未免稍艱今塔勒納沁荒廢¶
　　　地畝既已開墾一千餘畝一二年内自可次第¶
　　　修復並飭承辦弁員乗此春深極力墾種隨時¶
　　　查報奏入報¶
　聞¶
<pb:KR2c0012_WYG_092-18b>¶
　　　丙寅¶
　命拏解輝特賊人䇿卜登多爾濟等來京¶
　上諭軍機大臣曰哈達哈唐喀祿等分路帶兵擒𠞰¶
　　輝特人等唐喀祿擒獲䇿卜登多爾濟並將其屬¶
　　人𠞰滅哈達哈阿桂僅將普爾普等游牧收取首¶
　　賊普爾普徳濟特克什克等俱已脫逃唐喀禄著¶
　　交部議敘哈達哈阿桂俱著交部議處具奏䇿卜¶
　　登多爾濟等即派委幹員押解來京其未經拏獲¶
<pb:KR2c0012_WYG_092-19a>¶
　　之普爾普等務即嚴加捜捕毋致兔脱所有厄魯¶
　　特屬人等即照伊等奏請分賞烏梁海内大臣察¶
　　達克等以示鼔勵喀爾喀台吉齊巴克扎卜此次¶
　　甚屬奮勉著加恩賞帶孔雀翎至投赴科卜多地¶
　　方之葉克明安公巴桑扎薩克阿卜達什克什克¶
　　特等原非輝特族類且並無背叛情形著交與䇿¶
　　布登扎布派人管理令其自備資斧遷至通背呼¶
　　裕爾地方居住¶
<pb:KR2c0012_WYG_092-19b>¶
　命叅賛大臣納穆扎爾赴科卜多駐劄辦事¶
　上諭軍機大臣曰昨納穆扎爾奏稱齊木齊格特人¶
　　等聞領兵往拏之信俱逃避呼倫貝爾等處地方¶
　　伊等領兵追擒朕亦降㫖令黒龍江將軍綽爾多¶
　　等嚴行查辦此事即可完竣北路科卜多地方關¶
　　係緊要哈達哈在彼駐劄聞輝特人等背叛情形¶
　　領兵往擒而首犯已皆脫逃殊屬疎忽著傳諭納¶
　　穆扎爾即將齊木齊格特人等事務交與同往之¶
<pb:KR2c0012_WYG_092-20a>¶
　　喀爾喀王巴扎爾什第等上緊查辦伊即速赴科¶
　　卜多籌辦事務俟納穆扎爾到日哈達哈即回至¶
　　烏里雅蘇台辦事¶
　　　己巳¶
　命查辦喀爾喀各部落應繳馬匹牲隻¶
　上諭軍機大臣曰據䇿布登扎布等奏稱遵㫖豫備¶
　　馬匹牲隻已遣員赴庫倫恰克圖等處購買馬四¶
　　千匹駝數百隻所有喀爾喀部落應行追繳馬匹¶
<pb:KR2c0012_WYG_092-20b>¶
　　牲隻雖經檄摧尚未能如期送到等語此奏辦理¶
　　含糊上年因衆喀爾喀等誤聴青滚雜卜煽惑將¶
　　卡倫臺站所有馬匹牲隻遽行帶回各游牧嗣經¶
　　擒拏青滚雜卜令將馬匹牲隻如數繳還免治其¶
　　罪已屬朕格外加恩此項馬匹牲隻何得任其延¶
　　挨至今未繳應即重治其罪若係平日交與各部¶
　　落牧養之項或有倒斃責令賠補尚可少緩其期¶
　　著䇿布登扎布等詳悉查明奏聞請㫖¶
<pb:KR2c0012_WYG_092-21a>¶
　　　署理定邊左副將軍印務䇿布登扎布疏奏辦¶
　　　理伯什阿噶什游牧¶
　　　䇿布登扎布奏言臣等遵¶
　㫖將伯什阿噶什游牧刼奪侍衛佛保之為首賊人¶
　　　交瑚爾起帶兵擒𠞰其餘人分賞喀爾喀即行¶
　　　文唐喀禄辦理旋據藍翎侍衛齊凌扎卜等拏¶
　　　獲造言惑衆之䕶衛孟克柴巴岱縁孟克柴與¶
　　　巴岱同居情密倡言達什達瓦人衆俱已𠞰滅¶
<pb:KR2c0012_WYG_092-21b>¶
　　　我等不如逃走致厄魯特沙賴古勒等搶掠牲¶
　　　隻伊等又欲驅趕喀勒占和碩之牧羣經巴岱¶
　　　之兄和錐勸阻不從有厄魯特達聞之之向綽¶
　　　爾濟喇嘛長史博和勒岱處首告因報知侍衛¶
　　　等擒獲解送軍營巴岱於途中病故臣等訊據¶
　　　孟克柴等知臺台達巴都噶爾曽奪佐領塞卜¶
　　　騰牲隻又責懲數次塞外騰因與孟克柴等糾¶
　　　衆搶其牲隻以致達巴都噶爾屬人困窮刼奪¶
<pb:KR2c0012_WYG_092-22a>¶
　　　侍衛佛保巴岱業經病故將其子女賞給喀爾¶
　　　喀孟克柴正法梟示塞外騰里應正法但尚無¶
　　　倡逃情事此次又同侍衛等擒獲賊人應請解¶
　　　送到京巴岱之兄和錐曽經力阻厄魯特達啓¶
　　　即行首告俱送往察哈爾旗分安插其伯什阿¶
　　　噶什幼女三人現交喇嘛及長史等看守臣等¶
　　　酌量支給口糧請¶
　㫖遵行所餘五十一户大小二百四十餘口分賞喀¶
<pb:KR2c0012_WYG_092-22b>¶
　　　爾喀至臣等前次奉¶
　㫖賞給伯什阿噶什貝子伍巴什牲隻應請停止解¶
　　　送奏入得¶
　㫖伯什阿噶什之幼女及看守人等俱著解送來京¶
　　　庚午¶
　　　叅賛大臣哈達哈等疏奏擒獲輝特賊人普爾¶
　　　普¶
　　　哈達哈等奏言輝特賊人普爾普等逃竄臣等¶
<pb:KR2c0012_WYG_092-23a>¶
　　　領兵擒拏據察克克所屬烏梁海巴松等拏獲¶
　　　厄魯特一名詢知普爾普藏匿山内臣即率兵¶
　　　追緝立時擒獲并伊子格楚勒僕人十餘名俱¶
　　　經擒拏俟拏獲徳濟特克什克等一併解京奏¶
　　　入報¶
　聞¶
　　　壬申¶
　命議敘叅贊大臣納穆扎爾等¶
<pb:KR2c0012_WYG_092-23b>¶
　上諭軍機大臣曰納穆扎爾等奏稱齊木齊格特賊¶
　　人什第等逃至呼倫貝爾游牧之西黙爾根哈瑪¶
　　爾地方盡行擒獲其應正法者即已正法餘俱遣¶
　　往黑龍江打牲處安插等語辦理俱甚妥協著照¶
　　所奏行納穆扎爾瑚圖靈阿多爾濟濟福伊柱徳¶
　　爾森保瑪尼巴達喇巴扎爾什第徳木楚克格勒¶
　　克巴木丕勒等俱著交部議敘其侍衛官員及喀¶
　　爾喀台吉内有行走奮勉者著納穆扎爾等查明¶
<pb:KR2c0012_WYG_092-24a>¶
　　奏聞交部議敘兵丁酌量賞給錢糧以示鼔勵¶
　　　甲戌¶
　命移都爾伯特汗䇿凌等游牧於烏蘭古木地方¶
　上諭軍機大臣曰據唐喀禄奏稱都爾伯特汗䇿凌¶
　　等因向與哈薩克厄魯特等有仇今聞伊等背叛¶
　　請移游木於鳥蘭古木地方等語䇿凌等自輸誠¶
　　以來感激朕恩約束屬人甚屬安静深堪嘉予今¶
　　因叛賊扎那噶爾布哈薩克錫喇等肆行猖獗懇¶
<pb:KR2c0012_WYG_092-24b>¶
　　將游牧内移其内附之心益堅唐喀禄即前往料¶
　　理亦甚妥協著照所請准其赴烏蘭古木游牧并¶
　　賞給籽種令其耕種至伯什阿噶什之子博東齊¶
　　等雖與都爾伯特同族歸併居住或仰藉䇿凌等¶
　　養贍殊屬未便著將博東齊等送至烏里雅蘇台¶
　　交䇿布登扎布等酌量移往通肯呼裕爾或呼倫¶
　　貝爾地方居住再侍衛佛保奉差赴都爾伯特游¶
　　牧途中沙克都爾曼濟之弟桑濟擾亂奮力交戰¶
<pb:KR2c0012_WYG_092-25a>¶
　　甚屬勇往佛保已施恩補授頭等侍衛其三等侍¶
　　衛烏林泰著加恩補授二等侍衛虛銜藍翎伊靈¶
　　阿副䕶軍校鄂多俱著補授藍翎侍衛其受傷及¶
　　陣亡兵丁俱著查明賞䘏䇿凌䇿凌烏巴什第聞¶
　　知桑濟之信即派貝子瑪什巴圖帶兵奮擊甚屬¶
　　可嘉著頒賜䇿凌䇿凌烏巴什瑪什巴圖等御用¶
　　荷包以示優眷至都爾伯特台吉布圖庫班珠爾¶
　　乃新降之人在卡倫派出馬匹接應佛保亦應奬¶
<pb:KR2c0012_WYG_092-25b>¶
　　賞俟伊等移往呼倫貝爾時赴烏里雅蘇台軍營¶
　　各加㤙賞給緞匹著傳諭䇿布登扎布遵照辦理¶
　　　定邊將軍成衮扎布等疏奏派兵屯種闢展地¶
　　　方事宜¶
　　　成衮扎布等奏言臣等奉¶
　㫖於進兵之時先應勘定地方派兵屯種以濟軍食¶
　　　並令厄魯特等無從退回復踞舊地¶
　睿慮周詳切中窽要臣等詳看吐魯番地方直通伊¶
<pb:KR2c0012_WYG_092-26a>¶
　　　犁兼以各處回城聲息相通應即于吐魯番派¶
　　　兵屯種現在額敏和卓已駐劄此處尚有闢展¶
　　　地方地勢寛展可資屯種即將臣等所帶緑旗¶
　　　兵丁派令屯田交與副將閆相師督率管轄並¶
　　　令額敏和卓父子嚴密防範地方管束屬人與¶
　　　閆相師協同辦理奏入報¶
　聞¶
　　　乙亥¶
<pb:KR2c0012_WYG_092-26b>¶
　諭定邊將軍成衮扎布等籌辦回部事宜¶
　上諭軍機大臣曰據成衮扎布奏前遣侍衛五十六¶
　　托倫泰帶同霍集占使人沙呢雅斯至回城曉諭¶
　　因中途阻滯仍回至魯克察克地方現令伊等隨¶
　　營行走遇便再行遣回先請行文波羅泥都霍集¶
　　占責令前來投順等語所辦尚合機宜第波羅泥¶
　　都霍集占俱極狡詐而霍集占為尤甚伊等不即¶
　　前來投順明係别生異心即應派兵擒拏特因厄¶
<pb:KR2c0012_WYG_092-27a>¶
　　魯特等尚未辦竣而伊等亦並無附和厄魯特之¶
　　事倘行文深責伊等畏罪生變或反依附厄魯特¶
　　轉致更生事端不若暫行停止俟辦理厄魯特諸¶
　　務完竣仍令沙呢雅斯前往曉諭波羅泥都等如¶
　　親身來歸亦即擒拏解京否則即派兵前往𠞰滅¶
　　成衮扎布等務宜詳慎籌辦¶
　　　丙子¶
　命叅賛大臣唐喀禄等領兵駐防額爾齊斯聲援西¶
<pb:KR2c0012_WYG_092-27b>¶
　　　路¶
　　　署理定邊左副將軍䇿布登扎布等奏言賊人¶
　　　哈薩克錫喇等聞已逃向額爾齊斯地方應於¶
　　　阿爾台山梁等處駐劄兵丁邀截賊人臣於副¶
　　　都統瑚爾起所領兵内派三百名並派出科卜¶
　　　多駐劄兵丁五百名令郡王品級車木楚克扎¶
　　　布帶領前往叅賛大臣唐喀禄現在都爾伯特¶
　　　游牧地方無應辦之事應令唐喀禄前往統領¶
<pb:KR2c0012_WYG_092-28a>¶
　　　再額爾齊斯等處都爾伯特人等熟悉情形並¶
　　　令唐額禄詢問䇿凌等酌派兵一二百名一體¶
　　　帶往奏入¶
　上諭軍機大臣曰䇿布登扎布等籌辦派兵應援西¶
　　路事宜甚屬妥協此項兵丁即派車木楚克扎布¶
　　㑹同唐喀禄統領駐劄邀截賊衆但須直逼賊人¶
　　逃竄處所方足以資䇿應如赴額爾齊斯已遇賊¶
　　人踪跡即奮力𠞰捕或更應深入亦不得退縮中¶
<pb:KR2c0012_WYG_092-28b>¶
　　止唐喀禄等務宜奮勇辦理其官兵所帶口糧不¶
　　妨多為豫備著裹帶口糧四箇月前往至唐喀禄¶
　　所辦都爾伯特游牧事務現在伊等甚屬安靜原¶
　　無所事倘有應行呈報事件即傳諭䇿凌等就近¶
　　呈報駐劄科卜多大臣等查辦並著䇿布登扎布¶
　　派出喀爾喀大員一人赴都爾伯特游牧管理事¶
　　務¶
　　　丁丒¶
<pb:KR2c0012_WYG_092-29a>¶
　命奬賞軍營効力人員¶
　上諭軍機大臣曰據副將軍兆恵等奏稱現在進兵¶
　　兩次擒拏賊衆詢問賊人踪跡奮勇前往等語此¶
　　兩次効力人等著查明賞給銀兩其有奮勇争先¶
　　者準其帶翎陣亡人員亦著查明具奏賜䘏¶
　命安插達什達瓦部落喇嘛於熱河¶
　上諭軍機大臣曰據䇿布登扎布奏達什達瓦部落¶
　　人衆生計稍艱等語達什達瓦人衆現在加恩撫¶
<pb:KR2c0012_WYG_092-29b>¶
　　綏其部落内所有喇嘛等著遷至熱河寺内居住¶
　　有願將伊父母兄弟同來者悉聽其便¶
　¶
　¶
　¶
　¶
　¶
平定準噶爾方略正編卷三十八¶
